---
categories: [content, article, club]
permalink: /clanky/klub/horoskola-2012/
title: "Horoškola 2012"
date_created: 2012-01-23
author: "Ondřej Horáček"
---

Náš klub i letos pořádá tradiční** nábor nových členů** neboli horoškolu. Horoškola je určena pro začínající lezce, kteří s námi chtějí lozit a vstoupit k nám do klubu. V horoškole teoreticky probereme metodiku nezbytnou pro bezpečné lezení na zajištěných i nezajištěných skalách. Při výjezdech ven si pak vše osvojíte pod dohledem instruktorů, seznámíte se s námi a hlavně si dobře zalezeme.

Podrobněji

>
- [Info pro instruktory](https://www.akapraha.eu/content/horo%C5%A1kola-pro-instruktory)
- [Rozdělení horoškoláků a instruktorů](https://www.akapraha.eu/content/rozd%C4%9Blen%C3%AD-horo%C5%A1kol%C3%A1k%C5%AF-2010)
- [První praxe](https://www.akapraha.eu/content/dr%C3%A1tn%C3%ADk-1-praxe-horo%C5%A1koly)
- [Druhá praxe](/content/bo%C5%99e%C5%88-s-horo%C5%A1kolou)

 

Harmonogram horoškoly

Úvodní schůzka - 1.3. 19:30 [U Mammuta](http://www.stenaholesovice.cz/)

Popovídáme o horoškole, klubu a o vás. Od 8mi máme jako každý první čtvrtek v měsíci schůzi, takže můžete zůstat na pivko, naopat před schůzí hodně z nás chodí na stěnu nebo na boulder.

Přednáška 1 - 8.3. 19:00 [U Mammuta](http://www.stenaholesovice.cz/)

Probereme materiál a metodiku nezbytnou pro bezpečný pohyb na sportovních jednodélkových cestách: sedáky, lana, navázání, karabiny, jistící pomůcky, jištění, postup lanového družstva, ...

Přednáška 2 - 15.3. 19:00 [U Mammuta](http://www.stenaholesovice.cz/)

Budeme povídat o vlastním jištění, jeho zakládání, štandování, lezení vícedélek, uzly, specifika pískovcového lezení a rizika při pohybu na skalách.

Umělka pod dohledem - do 1.4.

Ve dvojicích si zalezete na umělé stěně pod dohledem instruktora. Vyzkoušíte si navázání do sedáku i prsáku, procvičíte jištění, chytnete si malý pád na umělce a také si skočíte, zopakujeme základní uzly a instruktor Vám třeba poradí nějaké fígle pro lepší techniku lezení.

Boulder - 2.4. od 19:00 v [BBčku](http://www.boulder.cz/)

Každé pondělí chodí část z nás na boulder, takže pokud budete mít chuť, tak si to pojďte také vyzkoušet.

Zajištěné skály - 31.3.-1.4. na Drátníku (viz [Akce Drátník](https://www.akapraha.eu/content/dr%C3%A1tn%C3%ADk-1-praxe-horo%C5%A1koly))

Polezete ve dvojicích na jednodužších zajištěných cestách, instruktor Vám dohlédne na metodické náležitosti a třeba vytáhne nějakou cestu.

Skály na vlastním - 21.-22.4. Bořeň

Seznámíte se s lezením na vlastním jištění, budeme cvičit zakládání, štandování a zalezeme si :). Budeme stanovat na louce pod Bořní, do hospody to také není daleko :).

Testík

Na závěr horoškoly si ověříme, že znáte metodiku. Pak se můžete stát členy našeho klubu a pořídit si přes nás průkazku ČHS.

Organizační informace

Pokud máte zájem o nábor do našeho klubu, tak napište [Ondrášovi](https://www.akapraha.eu/horacek). Připište něco o sobě a také, jaké máte zkušenosti s lezením a jak jste se k nám dostali.

Pokud jsi zkušený lezec a chceš k nám do klubu, není problém, horoškolu absolvovat nemusíš nebo si můžeš jen jet na praxe zalézt.

Cena horoškoly je 1 000,- Kč, zahrnuje teoretické přednásky, zajištění instruktorů při praktickém výcviku a případné půjčení vybavení z naší klubové půjčovny. Platí se na první přednášce, úvodní schůzka je jen informativní.

Účast na akcích horoškoly považujeme za automatickou, pokud se nedohodnote jinak. Praxe se konají i když je venku ošklivo (pokud tedy zrovna není skála pod sněhem).

V horoškole budeš potřevat následujíc lezecké vybavení. O vybavení budeme diskutovat na první teorii, stačí si jej pořídit do první praxe.

- Sedák
- Prsák
- Lezečky
- HMSku
- Šroubovací karabiny - alespoň dvě
- Helmu - zdarma půjčujeme horoškolákům z naší klubové půjčovny
- Lano - do dvojice
- Expresky - do dvojice

A co dál

Následující zapojení do klubu a lezení je samozřejmě na Vás :). Počítáme s tím, že se stanete členy našeho klubu a že budeme jezdit na sklály a do hor. Jinak ještě doporučujeme tyto navazující akce:

- Adam bude v Klokočkách pořádat **chytání pádů** (předběžný terním je 19.-20.5.) po kterém se druhý den budeme učit **jistit na písku** na Horních skalách.
- V rámci klubu máme ve vyhlídkách uspořádat horolezecký **kurz první pomoci**.
- Oskar plánuje v létě plánuje na jeden víkend **pískařskou školu**, která přiblíží krásy pískovcového lezení i lidem, kteří jsou zvyklí lozit spíše na pevném.
- Určitě každému doporučujeme absolvovat letní horolezecký **kurz [Encián](http://www.pksoft.sk/encian/) v Tatrách**. Většiná z nás (kteří tam nezasněžili) si ho moc užlili a pochvalují. 
- Zájemcům o lezení v zimních horách se dostane dobrého základu na **zimním kurzu [Enciánu](http://www.pksoft.sk/encian/)**.

Určitě vám také pomůže prohloubit si základy metodiky přečtením některé z metodických knih, [tady](https://www.akapraha.eu/node/130) vám některé z nich doporučujeme.

Pro začátek jsme dali dohromady i [seznam cest](https://www.akapraha.eu/node/467), které jsou lehké a lezitelné.
