---
categories: [content, article, club]
permalink: /clanky/klub/huascaran-1970/
title: "Huascarán 1970"
date_created: 2010-06-01
author: "Vladimír Suchý"
---

## Peru – 40 let od tragédie českých horolezců

V padesátém čísle časopisu Lidé a hory byl otištěn článek „Tragédie Huascarán“. Rád bych pro naše členy tento článek doplnil o podstatná fakta - již jen proto, že v lavině pod Huascaránem, 31. května 1970, zahynuli čtyři naši špičkoví členové, moji spolulezci – Černík, Heckl, Karoušek, Krecbach.

Začnu jednou dávnou horolezeckou metodickou poučkou, která zní: jedna chyba se přežije, dvě již málokdy a tři se nepřežívají. Jistě, je myšlena na lezecké družstvo, ale je zde značná podobnost…

1. Plánovat se začalo v roce 1968, kdy ještě sovětské tanky nebyly v Praze, za cíl byla zvolena nejvyšší hora USA na Aljašce. Tento plán byl komunisty nepovolen a urychleně přepracován na Peru.

2. Materiál dopravovaný lodí dorazil pozdě a byl částečně vykraden – zdržení výpravy.

3. 18. května 1970 nešťastným uklouznutím na horském chodníčku zahynul technický vedoucí Ivan Bortel, zajištěno zpopelnění. Opět zdržení. Přerušení expedice po této tragédii, jak bývá zvykem, nebylo provedeno s ohledem na nereálnost jejího opakování z politických důvodů.

A konečně v nešťastný čas na nešťastném místě zbudován základní tábor. To, že až sem dojde ohromná lavina, nemohl nikdo předpokládat. Na lepším místě přežil lepší tábor Japonců. Česko překonalo smutný horolezecký expediční rekord Německé expedice na Nanga Parbat v r. 1938 – přežil pouze jeden.

**Ajšek Černík**, předseda oddílu v r. 1946, špičkový lezec oddílu. V r. 1946 Sv. Jan pod Skalou, Křížová stěna - narovnaná cesta přes jeskyni, skobovačka. Černík, Šída a já – fotodokument lezeckého družstva. Autor příruček, spisovatel, překladatel.

**Ríša Karoušek** – akademický sochař, žák pískařské školy Semily, V roce 1967 jsem mu předal vedení oddílového výkonného družstva. Oddíl měl ve státní reprezentaci od jejího založení 18 členů do r. 1970. Dlouholetý spolulezec.

**Vilém Heckl** – fotograf a můj horolezecký žák, Fotodokumenty: Kobylí věž – Kobyla focená z Kobylí věže, Adršpach Starosta a další.

**Jarda Krecbach** – vrcholový pískař v Adršpachu, špičkový člen reprezentačního družstva ČSSR. V roce 1968 a 1969 se mnou zakládal horolezecké družstvo – výškové práce Elis, jako můj zástupce. (Na obrázku úplně vpravo)

 

DOPLNIT DVA OBRAZKY

**Ivan Bortel** – špičkový člen reprezentačního družstva horolezců ČSSR.

**Krecbach – Bortel**. Tam jsem byl občas na tom lepším konci lana, za nimi jako superjistič (patřil jsem k legendě šťastně chycených pádů spolulezců). To již mé hrdé srdce na práscích zchladlo, ale na tom lepším konci to šlo.

Voloďa
