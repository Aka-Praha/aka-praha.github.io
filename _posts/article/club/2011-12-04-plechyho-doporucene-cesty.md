---
categories: [content, article, club]
permalink: /clanky/klub/plechyho-doporucene-cesty/
title: "Plechyho doporučené cesty"
date_created: 2011-12-04
author: "Pavel Plecháč"
---

Z vlastní zkušenosti vím, že když přijedete do nové lezecké oblasti tak vždy chvilku trvá než se trošku porozhlédnete a najdete hezké cesty k vylezení. Obvykle je výstupů v průvodci dost a dost, ale z obvykle stručného popisu nepoznáte jedná li se o cestu pěknou, často lezenou, nebo nějakou místní vraždu, kterou lezou pouze labužníci. Pokud se můžete zeptat někoho místního tak je situace většinou vyřešena, protože vám nějaké ty hezké cesty určitě poradí. Ne vždy však na někoho narazíte a pak vám snad pomůže tento seznam doporučených cest.

Bohužel výběr cest je dosti subjektivní záležitost a i když jsem se snažil vybrat pouze ty hezké tak se určitě nezavděčím všem. Co se líbí mně nemusí se líbit druhému a naopak. Obtížnost větší části cest se pohybuje kolem šestého až sedmého stupně (UIAA, nebo pískovcové klasifikace) a z hlediska jištění nejsou vybrány žádné vražedné prásky. V popisu jednotlivé cesty je vždy uvedeno: název cesty, klasifikace, název věže, stěny nebo sektoru, jména prvovýstupců, rok prvovýstupu a krátký slovní popis cesty. Neuvádím přístupy k oblastím a jednotlivým cestám, protože na každou oblast, kterou zde popisuji, existuje tištěný průvodce, kde je tohle všechno samozřejmě popsáno.

Nedá mi a do vybraných cest zařadím i něco málo z blízkých lezeckých oblastí od naších jižních a jihovýchodních sousedů, Rakouska a Slovenska. Vzdálenost od nás není až zas tak veliká a lze tam zajet třeba o prodlouženém víkendu.

Slováci mají nejen Tatry, ale i velké množství skalkařských oblastí s množstvím kvalitně odjištěných cest. Převažující horninou je na Slovensku vápenec, najdete tam ovšem i jiné horniny. Na Súlově slepenec a na Hrádku andezit. Kromě skal může Slovensko nabídnout i hezkou přírodu a přátelské domorodce. Navíc na rozdíl od sousedního Rakouska vás tady nikdo nebuzeruje za to že někde přespíte a i domluva je tu v pohodě.

Od naších jižních rakouských sousedů vybírám tři oblasti a to skalky v okolí Steyeru, Kampermauer a Peilstein.

Hezké zážitky při lezení přeje Plechy.

PS:

Všechny Plechyho oblasti jsem z původních wordovských souborů přezadal na náš web do sekce [oblasti](https://www.akapraha.eu/oblasti). A o tom, že se tímto Plechy stává autorem nejvíce článku na našem webu nemůže být pochyb ... podívejte se na [jeho stránku](https://www.akapraha.eu/node/38) :).

Původní soubory ve wordu: [Broumov](/images/plechy_broumov.doc), [Nepísky ČR](/images/plechy_nepisky_cr.doc), [Ostaš]( %20/images/plechy_ostas.doc), [Prachov]( %20/images/plechy_prachov.doc), [Sušky](/images/plechy_susky.doc), [Teplice]( %20/images/plechy_teplice.doc), [Zahraničí]( %20/images/plechy_zahranici.doc)

Užijte si to a nebojte se k Plechymu přidat ... někde kupodivu chybí lehčí cesty pro začátečníky ;)
Ondráš
