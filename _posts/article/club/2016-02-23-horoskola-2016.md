---
categories: [content, article, club]
permalink: /clanky/klub/horoskola-2016/
title: ""Horoškola" 2016"
date_created: 2016-02-23
author: "Pepa Líba"
---

Letošní "horoškolu" pořádáme pro ty zájemce, kteří již předchozí zkušenosti s lezením mají a hledají spolulezce pro své (horo)lezecké aktivity.Vaše znalosti je třeba si projít, případně doplnit, abychom měli jistotu, že si umíte poradit a nás ostatní při společném lezení bezpečně zajistit. V rámci venkovních akcí projdeme pohyb ve sportovních cestách i v nezajištěném terénu, zakládání vlastního jištění, dobírání druholezce, budování štandu a samozřejmě slaňování. Pokud počasí dovolí, podíváme se i na písek.

Termíny akcí jsou následující:

- 20.3. teorie v Mammutu
- 9.4. lezení v Srbsku
- 7. - 8.5. lezení na Bořni
- 28. - 29.5. písek

Z časových důvodů není výcvik určen začátečníkům bez předchozí lezecké zkušenosti, ani jako pouhá zážitková aktivita. Pro zvládnutí bezpečného lezení je třeba vstřebat množství metodiky a praktické zkušenosti, na což 3 víkendy nestačí. Všichni uchazeči lezou na vlastní riziko!
