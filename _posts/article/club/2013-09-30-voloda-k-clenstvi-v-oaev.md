---
categories: [content, article, club]
permalink: /clanky/klub/voloda-k-clenstvi-v-oaev/
title: "Voloďa k členství v OAEV"
date_created: 2013-09-30
author: "Vladimír Suchý"
---

**AKADEMICKÝ KLUB ALPINISTŮ**

Vejražkova 23, Praha 5, 150 00

Tel. 257 216 680

Fax. 257 368 414

 

 

 

V Praze 23.9.2013

 

 

Rád bych připomenul našim členům možnost řádného členství v Alpenvereinu z čistě ekonomických důvodů. Bohužel i se špatnou zprávou, že se v budoucnu chystá zvýšení členských poplatků pro české členy.

A vím i proč. Čeští členové mají oproti rakouským členům výrazně vyšší procento úrazů.

Dvouleté horoškoly, které se dnes pro někoho mohou zdát příliš pečlivé i časově náročné, byly velkou zárukou toho, aby horolezec odhadl své možnosti a nelezl na místa, která jsou nad rámec jeho možností. To nyní padlo a dějí se věci. Nejenom nová a super výbava je zárukou bezpečného návratu.

 

Sebejistá horolezkyně, sama si vyšlápla na těžkou feratu a v polovině jí dojde dech. Má pojistku, má mobil, zavolá si helikoptéru, pohoda.

U ne zcela obsazené chaty bivakuje horolezecká dvojka. V noci přišel blesk a usmrtil jednoho, druhý byl s těžkým poraněním letecky transportován do nemocnice. Chata s polopenzí stojí pro člena okolo 40 €, samotné přenocování okolo 10 €. Vyplatí se takto ušetřit?

 

1 minuta letu helikoptéry stojí okolo 70 € (cca 1800 Kč). Limit výdajů na záchrannou a pátrací akci je 25.000 €, stačí tedy téměř na 6 hodin letu či zásahu. Takže z pohledu horolezce zachraňovaného pohoda. Navíc za cenu 1550 Kč za roční členství v Alpenvereinu, jehož součástí je i pojištění.

Tímto přístupem, pro mnoho Čechů typickým, si sami donutíme rakouskou pojišťovnu, aby navýšila cenu pojištění resp. členství.

 

Více informací o členství v rakouském Alpenvereinu, jehož součástí je i pojištění, najdete na [www.alpenverein.cz](http://www.alpenverein.cz/).

 

Akademický klub alpinistů každoročně vypisuje horoškolu, více najdete na [https://www.akapraha.eu/](https://www.akapraha.eu/).

 

 

 

S přáním šťastných návratů

 

Voloďa Suchý
