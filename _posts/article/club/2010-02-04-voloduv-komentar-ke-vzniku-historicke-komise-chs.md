---
categories: [content, article, club]
permalink: /clanky/klub/voloduv-komentar-ke-vzniku-historicke-komise-chs/
title: "Voloďův komentář ke vzniku Historické komise ČHS"
date_created: 2010-02-04
author: "Vladimír Suchý"
---

**Komentář Volodi Suchého (člen komise):** „Konečně bylo schváleno zřízení komise ke zmapování faktů o našem horolezectví od počátku v době Rakouska-Uherska až po dnešek. Historie jde s námi v celé horolezecké éře a zbát ji znamená i poznat svou lezeckou podstatu. Máme jednu výhodu – celá naše historie je časově krátká a docela dobře zaznamenaná v dílčích pramenech, které je třeba shromáždit. V podstatě lze celou tu minulost dělit na starověk, středověk a novověk. Starověk v dobách Rakouska-Uherska přinesl navazování na pas a túry s horským vůdcem, byl objeven Dülferův sed a Prusíkův uzel. Středověk alpinistům představil prsní úvaz s kšandičkou, výstupy pomocí zatlokaných (a většinou i následně vytloukaných) skob, jištění lanovou smyčkou a další nové věci. Na konci této éry došlo i k revolučnímu přechodu od konopných lan k lanům silonovým. Novověk přinesl sedací úvaz (v kombinaci s prsním), slaňovací a zároveň jistící osmu, lana různých tlouštěk, nové jistící pomůcky a v neposlední řadě i nové disciplíny včetně závodů. Pokud máte přístup k nějakým archiváliím z těchto vývojových dob lezení, prosíme vás o jejich zapůjčení. Nekrmte myši starým papírem – materiálem o horolezectví vás samotných, vašich otců, dedů či pradědů... všechny materiály za účelem archivace okopírujeme a vrátíme."
