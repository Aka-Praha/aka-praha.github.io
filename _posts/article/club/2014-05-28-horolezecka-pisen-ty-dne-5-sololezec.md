---
categories: [content, article, club]
permalink: /clanky/klub/horolezecka-pisen-ty-dne-5-sololezec/
title: "Horolezecká píseň (tý?)dne 5 - Sólolezec"
date_created: 2014-05-28
author: "Jan Pěkný"
---

Za další horolezeckou písní se podíváme na Slovensko. V našem zpěvníku je u písně **Sólolezec** uveden, stejně jako na oblíbeném serveru supermusic, Vladimír Burjan. To ovšem není interpret.

 

**Vladimír Burjan** je autor hudby a textu. Hudbu má jako koníček a jinak se na Slovensku věnuje školství. Třeba vydává časopis Dobrá škola. Ale to už bude možná zajímat jen učitele mezi námi a ti si ho snadno vyguglí.

 

Interpretem je skupina **Kalumet**. Kapela je to trampská. V roce 1990 se dala dohromady kolem Kamáratov údolia smrti, od té doby se třikrát rozpadla a zase spadla v obměněných sestavách, jak to tak bývá. Přesto stačila vydat tři CD a jedno DVD a pravděpodobně hraje doteď. **[Sólolezec](http://www.youtube.com/watch?v=CZVVPR8n2FA)** je na druhém albu **Zapadnutý kút** z roku 2001 a na DVD Tretí deň z roku 2006. Tamtéž se nachází i píseň s mnohoslibným názvem **Stena** (tu jsem zatím nikde nenašel, asi se budu muset registrovat na stránkách kapely). No a pak tu máme na první desce **Kalumet – live** z roku 1999 píseň **Biela tma**, která v našem zpěvníku zatím není, ale rozhodně si tam být zaslouží, neboť její autor, zakladatel, harmonikář a zpěvák Tomáš Glufo Gluvňa, k ní byl inspirován napínavými zážitky při zimním přechodu Roháčů. No a tím by se nám Kalumet se třemi kousky rázem vyšvihnul mezi přední interprety horolezeckých písní.

 

No video tentokrát žádný. Tak si k tomu pusťte třeba [tohle.](http://www.youtube.com/watch?v=HrX0ohmu1zw)
