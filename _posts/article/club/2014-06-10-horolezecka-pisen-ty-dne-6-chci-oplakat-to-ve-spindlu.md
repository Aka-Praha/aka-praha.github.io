---
categories: [content, article, club]
permalink: /clanky/klub/horolezecka-pisen-ty-dne-6-chci-oplakat-to-ve-spindlu/
title: "Horolezecká píseň (tý?)dne 6 - Chci oplakat to ve Špindlu"
date_created: 2014-06-10
author: "Jan Pěkný"
---

Další los mi padnul na píseň ze spřátelené lyžařské kategorie **–** **Ve Špindlerově Mlýně** od **Ivana Mládka.** Rozepisovat se tu o Ivanu Mládkovi by bylo nošení písku do Skaláku. Zato píseň z desky Ej Mlhošu, Mlhošu na netu obestírá mlha. Skrz ní prosvitne text a akordy, ale nahrávka žádná. Až najednu trapnou parodii na youtube, na kterou bych se jako kulturní referent styděl odkázat.

 

Losoval jsem dál a vyšla mi **Radůza** a její **Chci oplakat to dobře**. Představovat Radůzu asi taky netřeba. Stejně bych jen přepisoval to, co má na svých stránkách, takže kdo chce znát detaily, ať se tam podívá.

 

**Chci oplakat to dobře** vyšlo v roce 2010 na albu **Miluju vás**. Ono celý tohle album se nese v podobným duchu jako naše vyvolená píseň. Takže slova jako „hora“, „kopec“, „svah“ se tu ještě párkrát vyskytnou. Jednou „kleč“ (Ještě poseď brachu) a jednou dokonce i „lano“ (Rixum pix). Prostě by se dalo říct, že je to i trošku horolezecký album :-). Navíc kritiky se předhánějí, kdo bude víc chválit. Takže kdo chce, může si to [poslechnout](http://grooveshark.com/#!/album/Miluju+V+s/4277536), ať už celý nebo kousek.
