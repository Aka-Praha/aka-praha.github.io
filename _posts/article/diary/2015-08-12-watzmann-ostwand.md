---
categories: [content, article, diary]
permalink: /clanky/denicek/watzmann-ostwand/
title: "Watzmann Ostwand"
date_created: 2015-08-12
author: "Jan Kulveit"
---

Východní stěna Watzmannu je jednou z nejvyšších skalních stěn Východních Alp... přirozené lákadlo už hodně let :) Krajinově krásný výstup s tisíci metry snadného a hezkého lezení.

**Stručně praktické informace
**

Vystupovali jsme Berchtesgadenskou cestou (3+, 2110 v.m., první výstup 28.9.1947 ), sestupovali ferratou Watzmangrat na chatu Watzmanhaus

- K cestě je [velmi podrobný popis v češtině](http://vinduska.hyperlink.cz/2010-08-13_Watzmann/cz/info.htm) (komentáře výstupců k přeloženému průvodci jsou občas užitečnější než původní text)****
- Na Bergsteigenu je praktické [topo](http://www.bergsteigen.com/klettern/bayern/berchtesgadener-alpen/watzmann-ostwand-berchtesgadener-weg) a nějaké fotky
- Popis a topo k orientaci stačí, investice do nějakého dalčího průvodce se mi zdá spíš zbytečná

Jaké je to lezení...

- až na několik metrů je celá cesta v položeném, různé plotničky, žlábky, chodecké části a tráva
- většina je cca II, jednoduché, není třeba žádná síla

Obtíže stěny nejsou v lezecké náročnosti, ale ve velikosti: Je potřeba nebloudit a relativně rychle se orientovat. Pro dosažení rozumného času je možné jistit jen výjimečně: my jsme lano vytáhli na 3000m dvakrát, jednou 1 délku v půlce "vodopádové plotny", podruhé 1 délku když jsme nejspíš úplně netrefili nejsnazší linii výstupu. V obtížnosti cca 2-3 je potřeba lézt svižně bez nějakého velkého uvažování a bez jištění.

 

Výstup na Watzmann východní stěnou měla Jitka slíbený za odměnu za napsání bakalářky - když už odevzdala i diplomku, byl už skutečně čas :)
