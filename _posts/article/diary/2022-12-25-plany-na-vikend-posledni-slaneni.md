---
categories: [content, article, diary]
permalink: /clanky/denicek/plany-na-vikend-posledni-slaneni/
title: "Plány na víkend? Poslední slanění"
date_created: 2022-12-25
author: "Jana Klenorová"
image: /images/2022-12/2022_11_26-AKA-Posledni_slaneni-DW-081_0.webp
---

„Co budeš o víkendu dělat ty?“ Klasický páteční rozhovor v officu korporátu. „Jedu na Poslední slanění.“ Kolegové a hlavně kolegyně jsou zvyklé na mě koukat vždycky divně, když něco plánuju a tohle jim zase hlava nebrala. Pokrčila jsem rameny s tím, že jako obvykle, nemá cenu jim nic vysvětlovat. Jenže tenhle přístup mi neprochází, takže se kupily teorie: „Jedeš se ožrat!“ „To jedeš na pohřeb?“, „Nojo, to zase někde polezete, v tomhle počasí, jste blázni! Nebo to je nějaká hra, jdeš do divadla?“ A nejdůležitější otázka v našem office týmu: „Bude tam papáníčko?“

A jak to tedy vlastně bylo?

Pátek: Ano, alkohol probíhal. Ale pilo se v duchu kulturním. Někteří se dlouho neviděli, takže alkohol samozřejmě nebyl hlavní náplní večera. Hlavní náplní totiž byla témata: „Kdo, kde, s kým a za kolik“ a taky styl jsme řešili, prostě pořádná horolezecká drbárna. Když k tomu ti nadanější vytáhli hudební nástroje, veškerá předsevzetí o rozumném odchodu do postele vzala za své.
![Foto: David Wagenknecht](/images/inline-images/2022_11_25-AKA-Posledni_slaneni-DW-001_43_1.webp)Foto: David Wagenknecht ![Foto: David Wagenknecht](/images/inline-images/2022_11_25-AKA-Posledni_slaneni-DW-004_43.webp)Foto: David Wagenknecht
 

Sobota: Ano, alkohol stále probíhal a přibyly k tomu i další body, které kolegové tipovali.

S lezením se kolegové úplně netrefili (a to si mysleli, že u mě je to sázka na jistotu, pche!). Nicméně v sobotu jsme se vykopali ven i ti, kteří v pátek kulturně pili až do rána. Počasí nabízelo výmluvy, proč to neudělat, ale na ty my samozřejmě neslyšíme.
![](http://www.janaklenorova.cz/wp-content/uploads/2022/12/IMG_20221126_121025-2-768x1024.webp)Foto: Jana Klenorová ![](http://www.janaklenorova.cz/wp-content/uploads/2022/12/2022_11_26-AKA-Posledni_slaneni-DW-030-1024x684.webp)Foto: David Wagenknecht ![](http://www.janaklenorova.cz/wp-content/uploads/2022/12/JK-1-1-768x1024.webp) Foto: Jana Klenorová                            
 

Co netěší nikoho z nás je, že i s pietou se trefili. Bohužel, všechny naše životní plány jsou předběžné.

V sobotu večer probíhalo i to divadlo. Jmenovalo se konkrétně: Výroční zpráva, Tombola (příležitost zbavit se toho, co vám doma překáží a naopak si domu dovézt něco hodnotného… co vám bude překážet ještě víc), Fotosoutěž, Vyhlášení výstupů (Tím se naše „kdo, kde, s kým a za kolik“ dostalo na vyšší úroveň), etc. Takže se pilo stále v duchu kulturním.

![Foto: David Wagenknecht](/images/inline-images/2022_11_26-AKA-Posledni_slaneni-DW-067_43F_0.webp)

Foto: David Wagenknecht

![Foto: David Wagenknecht](/images/inline-images/2022_11_26-AKA-Posledni_slaneni-DW-118k_43F_0.webp)Foto: David Wagenknecht

![Foto: David Wagenknecht](/images/inline-images/2022_11_26-AKA-Posledni_slaneni-DW-087_F43_0.webp)Foto: David Wagenknecht
 
Přijímali se noví členové. Že to je lehký jako facka, to ale jenom vypadá…
![](http://www.janaklenorova.cz/wp-content/uploads/2022/12/Kim-1024x680.webp) Foto: Pavel Vávra
Neděle: Nějaký alkohol stále probíhal, už zcela nekulturně se dojížděly zbytky a jen ti, co neřídili domů. V neděli se přežívalo (někteří doslova, někteří se učili rozdělat oheň), tvořilo, hodnotilo a debatovalo o plánech budoucích.
![Foto: David Wagenknecht](/images/inline-images/2022_11_27-AKA-Posledni_slaneni-DW-048_43F.webp)Foto: David Wagenknecht ![Foto: David Wagenknecht](/images/inline-images/2022_11_27-AKA-Posledni_slaneni-DW-053%20o%C5%99ez_43F.webp)Foto: David Wagenknecht ![Foto: David Wagenknecht](/images/inline-images/2022_11_27-AKA-Posledni_slaneni-DW-051%20o%C5%99ez%20F43.webp)Foto: David Wagenknecht  
A pak nezbylo, než se rozloučit a vydat se zpět do džungle velkoměsta. Myslím, že většina z nás odjížděla povznesena na duchu a všichni s plnými břichy. Takže ano bylo to dobré a papáníčko bylo a bylo vynikající (díky)!

Někteří dokonce odjížděli v takovém rozpoložení, že ani nepobrali všechny členy rodiny. Nebudeme bonzovat a budeme doufat, že si ohařka neponese do dalšího psího života velké trauma.
![](http://www.janaklenorova.cz/wp-content/uploads/2022/12/2022_11_26-AKA-Posledni_slaneni-DW-081-1-1024x683.webp) "AKA smečka a psí zadek"  Foto: David Wagenknecht
