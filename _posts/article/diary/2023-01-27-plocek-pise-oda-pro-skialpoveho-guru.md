---
categories: [content, article, diary]
permalink: /clanky/denicek/plocek-pise-oda-pro-skialpoveho-guru/
title: "PLOCEK PÍŠE (Óda pro skialpového guru)"
date_created: 2023-01-27
author: "Jan Pěkný"
image: /images/2023-01/P1090933.webp
---

Kamže v době zlopočasné, sněhuprosté

na skialp se vydáme?

Odpovědět není snadné, není prosté.

My se Plocka zeptáme!

 

Veleslavný Honza Plocek, moudrý guru,

guru lyží chlupatých,

radu nám dá v kterých místech, kterých horách stoupat vzhůru,

spatřit slunce, spatřit sníh.

 

Středa ráno. Plocek píše.

Na Nockberge na hory!

tam je nyní sněhu říše,

padnou mnohé vrcholy.

 

V pátek v půl dne Plocek píše.

Změna! Na Silvrettu řiď!

Můžeš slunce spatřit spíše,

Dreiländerspitz pokořit.

 

Pátek odpo. Plocek píše!

Stubaiky, Amberger Hütt!

Bílý prašan odpaníte,

nejdřív hnus, pak slunce svit.

 

Na cestě temnou německou nocí Oskar si hučí:

„Co nemám asi?“

V tom z hlubin vozu zmučeným hlasem Bára zaskučí:

„Já nemám pásy!“

 

Pásy jsme slavně zakoupili,

mlhou na chatu zamířili

dřevěným orlem zdobenou.

 

V neděli slunce přivítali,

pod vrcholy jsme vystoupali

tichou hor těchto krajinou.

 

Sláva tobě, Honzo Plocku,

že’s nám dobře poradil!

Jako dík a věčnou poctu

ódu jsem ti sesmolil.

 

![Bára stoupá na chatu](/images/inline-images/P1090924_0.webp)

 

 

![Pod ledovcem](/images/inline-images/P1090955.webp)
