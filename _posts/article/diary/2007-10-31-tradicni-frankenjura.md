---
categories: [content, article, diary]
permalink: /clanky/denicek/tradicni-frankenjura/
title: "Tradiční Frankenjura"
date_created: 2007-10-31
author: "Jan Škarohlíd"
---

Tak jsem si to spočítal. Každý rok trávím konec října právě v Juře...už pět let!

### 2003

První zkušenost. Jedu s Oskarem a Renčou. Renča je čerstvě po horoškole, nepamatuju si její jméno furt jí říkam Dančo. Oskar furt prudí zda nejet do Arca (později prudí proč jezdíme furt do Arca). Lezeme na mých milovaných Röthelfelsech. Mrzne až praští. Druhej den se k nám přidává Marvin, Jéňa a Klára. V tričku a elasťákách prosim Renču ať leze rychlejc. Vítr mi při tom vmetá sníh do tváře. V noci sněží. Romantickej večer, mačkáme se v jednom stanu. S flaškou červenýho s uraženym hrdlem. Další den a Klára metající kotrmelce na Walberle. Nejhezčí zážitky...

### 2004

Konečně jede Dejfak, kterej vlastně stál u zrodu myšlenky tohodle zájezdu. Jedeme Fiatem Ducato, a piva v zadní části vozu ubejvaj geometrickou řadou. Z loňský sestavy tu jsem jedinej. Druhej den chčije... lezeme na Waissikach. Noci trávíme v oblíbeném lomu.

### 2005

Nádhernej počas. Tři dny suprovy lezenice. Hohe Reute. Potkáváme Rákosku. V něděli lezeme na Zehnersteinu, bandasky nebandasky. Dařej se první sedmy Gelbe Seuche, Klein aber Fein, a další. Dlouhý večery s vínem na stolečcích na parkovišti. S Babetou hledáme vodu v Münschu. Z Zehnersteinu pozorujeme fotbálek na hřišti ve Wolfsbergu.

### 2006

Silná sestava. Veteráni Ondra a Jéňa. Na Roter felsech v údolí Trubachtall spíme kousek od potoka, mrzne tu až praští. Celej víkend chčije. Přesto lezeme. Příslovečná pohoda. Objevujeme parkoviště u Morschereuthu. Ondra je k nezastavení tahá jednu cestu za druhou. Furt mi priší do obličeje, když ho jistim.

### 2007

Skoro jsme neodjeli. Nakonec nás je osum. Je kosa (jako vždycky), parádně se leze (jako vždycky), večery u vína (jako vždycky). A neuvěřitelně nakažlivá nálada. Ruce se mi třesou mrazem, že nemůžu zapálit vařič. Irča mi podává flašku červenýho, to zahřeje. Tlacháme, vo lezení, co jsme dali a co prej až příště, co byl kvak a co darda, vo ženskejch, a vo chlapech, vo úplnejch kravinách. Ráno nasávám tu sílu, ranní mlha, ruce ukoptěný vod mága, svěží vzduch, šedý vápno a ten nejbarevnější podzim co znám...

### Poděkování všem zúčastněným

- 2003: Osky, Renča, (Danča), Klára, Marvin, Jéňa;
- 2004: Ondra, Dejfák, Aleš, Luděk, Stano, Jura, Peter;
- 2005: Pepa, Ondra, Babeta;
- 2006: Ondra, Jéňa, Tom, Petra;
- 2007: Cimi, Pavel, Ondra, Jéňa, Irča, Honza, Pavlův kamarád;
