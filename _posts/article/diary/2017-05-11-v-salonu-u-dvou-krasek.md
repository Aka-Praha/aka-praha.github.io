---
categories: [content, article, diary]
permalink: /clanky/denicek/v-salonu-u-dvou-krasek/
title: "V salónu u Dvou krásek"
date_created: 2017-05-11
author: "Standa Kalášek"
---

Ortlerová:           Nordwandová, jsi tady?

Nordwandová:    Jasně, že jsem. Stejně jako posledních tisíc let.

Ortlerová:           Poslední dobou je tady děsná nuda. Nezdá se ti?

Nordwandová:   Du hast recht. Děsná nuda. Ale víš co? Uděláme si dneska zábavný den. Mám chuť někoho pěkně potrápit.

O:       To je super nápad. Pořádná lekce, to mám ráda. Jé, já se těším! Koho budeme trápit?

NW:    Hele, támhle od lanovky se pinoží dva čecháčci. A jsou to docela štramáci. S těma bude zábava.

O:       Hmm, vypadají fešně. Já je nalákám a chytneme je do pasti. Ukaž taky svoje vnady!

NW:    Vždyť jsem se před nimi celá odhalila. Podívej se na jejich oči, ty už jsou jasně lapený, když mě viděli.

O:       Chachá, máme je. Necháme je dojít na Tabarreta Hutte a ráno začneme.

NW:    Jedna hodina v noci a oni už vstávají. Já jim ukradnu čelovku, ať nevidí na cestu.

O:      To jsi udělala dobře, oslepený masochista všechno prožívá intenzivněji. Už jsou skoro pod námi. Přisypu jim tam prašan, aby museli prošlapávat. Slyšíš, jak pěkně nadávají?

NW:    Slyším, ale skučí málo. Mám tu parádní padesátistupňovou rákosku, pořádně jim sešlehám lýtka.

O:       Ty jsi dračice! Já uberu sněhu a přidám led, ať je trochu schladíme. Podívej, jak se jim to štípe pod motyčkama, to jsou šašci.

NW:   Přihodím do platzu čtyři sady jehliček až k šedesáti stupňům. Pěkně jim to nabodáme do achylovek, lýtek a předloktí!

O:       Hehe, to je bžunda. Ale ten vepředu je pořád nějakej živej. Já ho něčím fláknu po hlavě. Led nebo kámen?

NW:    To je jedno. Hlavně dělej.

O:       A má to!

NW:    Pěknej zásah! Koukej, jak se motá, snad jsi to nepřehnala, aby nám neutekli!

O:       Nee, ten to vydrží. Jen má rozmlácenou helmu.

NW:    Lekce musí být vyvážená po psychické stránce, pošlem jim tam pár šutrů, to je pěkně vystresuje.

O:       Slušně se klepou. Trochu je přidusíme, když se přitáhli z nížin bez aklimatizace. Šup igelitový pytlík na hlavičku.

NW:    Pche, to jsou moulové.

O:       Se mně zdá, že mají dost. Trochu jim to položíme, nebo nevydrží.

NW:    Nebuď měkká! Položíme, ale šoupnem jim tam bublinkatej štípavej led.

O:       Ty už jsou pěkně jetý. Dej jim chvíli pauzu. Necháme je vyvrcholit?

NW:    Necháme, ať se pokochají naší krásou.

O:       Si myslí, že to mají za sebou. Hlupáci. Koukni, už se hrabou k bivaku. Vidíš támhle ten můstek přes trhlinu?

NW:    Vidím.

O:       Ten hňup si myslí, že ho unese, když přes něj jezdí skialpinisti. Chytnu ho do léčky! Rup a mám ho v díře!

NW:    S těmahle čecháčkama je vůbec sranda, ty nejsou jak suchaři germáni.

O:       Ještě je trochu zamotám mezi trhlinama a pustím je do bivaku.

NW:    Mám nápad! Rozbijeme jim vařič, nebudou mít co jíst a pít!

O:       Jasně! Ale vydrží nám do zítřka? Já si chci ještě hrát.

NW:   Hm, nevydrží. Tak je v tom aspoň necháme hodinu šťourat a pak jim to zapálíme. Ale jen málo, ať to všechno ohřívají celou věčnost.

 

NW:   Ortlerová vstávej! Už se probudili zimou a chtějí vařit.

O:     Tůdle, dneska už jim to nezapálíme. Pošlapou pěkně bez vody a jídla. Připravila jsem si pro ně krásně rozbitej hřeben, sem tam opruz se slaněním.

NW: Ty jsou pomalí! Tak já jim mezitím rozehřeju sněhový traverzy a budem je stresovat základovkama.                               

O:      Jo!

NW:   Už mají dost. Tak to skončíme ne? Co myslíš, necháme je odejít?

O:      Já bych je nechala, byla s nimi zábava.

NW:   No dobře, tak jim aspoň nahřejeme zbytek sestupu, ať se propadají po prdel do sněhu.

O:      Táhněte si žebráci na ty vaše písečky, tady už na vás není nikdo zvědavej!

NW:   Jé, to bylo príma. Myslíš, že se jim to líbilo?

O:      Líbilo! Tyhle masochisti, to jsou úchylové od kosti!

 

 

První domina:                  Misstress Ortler

Druhá domina:                Messtress Nordwand

První masochista:            Standa Kalášek

Druhý masochista:          Honza Trejbal

 

Lekce udělena:                9-10.4.2017
