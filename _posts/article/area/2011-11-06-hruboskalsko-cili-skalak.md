---
categories: [content, article, area]
permalink: /clanky/oblasti/hruboskalsko-cili-skalak/
title: "Hruboskalsko čili Skalák"
date_created: 2011-11-06
author: "Jan Pěkný"
---

Moje srdeční oblast. V těhle skalách se psala historie českého lezení a ta sálá z každé věže. Co jméno, to legenda. Jak píše Joska Rakoncaj v předmluvě k druhému dílu průvodce: „Je mnoho míst, i pískovců, kde si horolezec daleko lépe zaleze a nemusí se přitom bát, že mu pod nohou upadne stup nebo v ruce zůstane chyt, avšak atmosféra Skaláku je jen jedna.“ Je to tak, ale normálnímu smrtelníkovi většinou nějaký čas trvá než se přes osolené křehké chyty, oblé vršky, písek v očích a slaňáky hluboko pod vrcholem přenese až k atmosféře. Mně asi tak šest let. Od té doby taky rozhlašuju, že cokoliv pod VII leze v Ráji jen cvok. Kruhy v tom většinou nejsou a kde jsou, je to díky tomu dost olezený a díky tomu značně nepříjemnější, když ne rovnou těžší. Za nejzáludnější číslo pak považuju číslo VI. Ale vyjímky se najdou a snad jich tu pár uvedu. Díky měkkému pískovci jsou skály členitější. Dá se tu dobře smyčkovat, líp než v Labáku a spol.

Atmosféru má taky populární hospoda U bazénu. Dá se tu i přespat. Tedy ne v hospodě, ale venku kolem bazénu. Jen v létě musíte udělat tu nepříjemnou volbu mezi propoceným spacákem nebo poštípaným horolezcem. Drsňáci pak můžou spát kdekoliv v lese či pod skálou, mastňáci pak v kempu Sedmihorky. Tady je i svého času (když nefungoval Bazén) populární bufáč „U taťky“, významný pro klubovou historii. Právě tady byl pro klub objeven Bang, který je teď sice už v zapomnění, ale není to tak dávno, co se bez něj žádná akce neobešla.

## Doporučené cesty:

******Jéňa:**
[![Limonádová cesta na Figu](/images/figura_1.portret.webp)](/images/figura_1.portret.webp)**Limonádová cesta na Figuru**

- Mariáš : Normální cesta, III – už je to hódně dávno, co jsem to lez, ale myslim, že to byla docela dobrá cesta
- Skaut: Jižní spára, IV – tuhle cestu prý leze malý Vašek v oblíbeném filmu na údajný Dračí zub. Takže kdo si to chce předem nastudovat...
- Zlatá vyhlídka: Rohová cesta, IV – kdysi jsem se v tom vybál, zapytlil a všechny odrazoval, ale Osky mi pak vynadal, že jsem ho strašil a přitom je  to  hezký. Tak si to přeberte.
- Lámavá stěna, VI, varianta Pevná lámavá VII - Originál vede doprava na balkón a tam se to po cestě opravdu sype. Varianta vede přímo stěnou přes kruh ke kruhu originálu a je rozhodně pevnější. Jen ten první kruh se mi dost blbě cvakal.

- Dívčí: Západní hrana, IV – kruhy žádný, ale asi troje hodiny
- Oldříšek: Normální cesta, IV - čtyři smyčky do čtyřech hodin a madla jak sloní uši. Nám delším se to asi leze trochu líp.
- Rusalka: Jižní cesta, IV - kratší cesta, tak jen dvoje hodiny. Stačí to. První jsou schovaný a mají úzkou díru.
- Brána: Schuckova cesta neboli Šukovka, V – klasika. Už dost ojetá, ale pořád stojí za to.
- Trůn: JZ cesta, V – u kruhu zaštandujte
- Blatník: Údolní cesta, V – ultraklasika, ikdyž zejména začátek už má dost za sebou. Lovci samic 2011 určitě znají.
- Figura: Limonádová cesta, V
- Jeřabí: Čabelkova cesta, VI
- Mnich: Netopýří spára, VI – nebojte nespáruje se to. Ale je to trochu do kopce, tak to chce sílu.

- Májová cesta, VIIb – krásná klasika od Oldy Kopala. Tahle cesta léty zlehkla. Ale za VII to pořád bude. Akorát je na to většinou fronta.

- Jenovefa: Sobotní cesta, VII – touhle od pohledu lehkou cestou jsem se kdysi plížil jako svou první skaláckou sedmou a čekal, kdy už přijde ta sedmičková zrada. Najednou jsem byl nahoře a nic. Hodně lehká sedma, dobře jistitelná.
- Těžítko: Pravá cesta, IV - Někdo by možná řek "kvakařina ve stínu Kapelníka". Pěkná zajistitelná čtyřka na menší věžičku. Jen ten nástupový bouder dá trochu zabrat. Díky tomu, že se tam moc neleze, je to trochu od lišejníku, aůe nic tragického.

**Adam:**

- Blatník - Kalfeřtova hrana  VI - povinná! spousta smyc, pevná skála
- Sfinga - Plátkova stěna VII - pěkná klasika , trochu těžší nástup, ale jde tam smyce

- Kapelník - Normálka VII - opravdu lehká sedma na dominantu, Údolní VIIIa - krásná, lezecká maturita, chce to umět smyčkovat a najít hodiny pod kruhem (ještě než to ztěžkne). (lezl jsem jen 2.)

- Taktovka - Stará cesta VIIb - klasika 

**David **(něco pro začátečníky)

- Orloj - Normální cesta II
- Řetězová - Samá kapsa III - jde odjistit smyčkama jako v Juře
- Kočičí hlava - Normální cesta III - krásná koutová dvojspára

## NE-Doporučené cesty:

**David**

- Kočičí hlava - Jihozápadní cesta IV - nejistitelné, nahoře olezené, nejsem sám, kdo to zapytlil
