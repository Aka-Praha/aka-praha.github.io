---
categories: [content, article, areas]
permalink: /clanky/oblasti/kampermauer/
title: "Kampermauer"
date_created: 2001-12-31
author: "Pavel Plecháč"
---

Nádherná až 250m vysoká stěna z pevného vápence s nepřeberným množstvím cest. Je orientována na jih až jihozápad, takže je zde možno lézt již brzy na jaře nebo na podzim. V létě je tu dosti horko.

Doporučené cesty

Plechy

- Weg Mit Herz - 6+ - Sektor Palatschinke

- Vzhledem ke své malé délce je mírně podhodnocena. Klíčové je přelezení střední části po neberoucích chytech.

- Palatschinke - 6 - Sektor Palatschinke

- Nádherná jednodélková cesta. Lezení v téměř kolmé stěně po odštěpech a spárách. Zkrátka paráda.

- Siebenschlaffer - 6+ - Sektor Palatschinke

- Třídélková cesta. První délka je traverz v šikmé spáře, druhá je lehké lezení v mírně rozchrastané skále a třetí lezení sokolíkem ve velikých kolmých spárách. Třetí  délka je z nich určitě nejhezčí i nejtěžší. Klíčové je přelezení stěnky na začátku třetí délky a morálový sokolík o něco dále.

- Suflaky - 6+ - Sektor Malibu

- Hezké nenáročné lezení pro radost.

- Malibu - 7 - Sektor Malibu

- O poznání těžší třídélková cesta. V první délce je asi nejtěžší místo celé cesty spočívající v přelezení obliny takřka po ničem. Druhá délka vede přes převis avšak s dobrými chyty. Třetí délka pokračuje až nahoru a mnoho luftu pod nohama ji děla velice hezkou. Určitě patří k nejhezčím cestám v oblasti.

- Fledermaus - 7 - Sektor Fledermaus

- Super třídélková cesta. První délka vede po pilíři, je sice jenom za šest, ale zadarmo rozhodně není. Druhá délka je klíčová a vede převislou ruční spárou s velice ostrými okraji. Lezení je tady těžké, vzdušné a krásné. Třetí délka dolézá na vrchol převislým komínem a rovněž nepatří k nejlehčím. Celkově velice hezká cesta stojící za vylezení.

- Rosenkante - 7- - Sektor Schweizer kas

- Hezká gradující cesta po pilíři, která se dá vylézt na jednu délku.

- Moralplatte - 7+ - Sektor Schmetterlingsplatte

- Třídélková cesta. První délka vede po pokloněné plotně celkem bez obtíží. V druhé délce se přechází do kolmější stěny s velice hezkým lezením po strmých plotnách. Název cesty je zde na místě, neboť jištění zde nepatří mezi nejhustší a nýt je vždy o něco výše než si člověk přeje. Třetí délka je nejtěžší a je zde lezení takřka po ničem. Závěr cesty tvoří převísek po madlech. Ten kdo si chce vychutnat adrenalinu dosytosti jistě nebude touto cestou zklamán a radostí si bude přímo pochrochtávat.
