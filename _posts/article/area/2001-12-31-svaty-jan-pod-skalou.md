---
categories: [content, article, areas]
permalink: /clanky/oblasti/svaty-jan-pod-skalou/
title: "Svatý Jan pod Skalou"
date_created: 2001-12-31
author: "Pavel Plecháč"
---

Tato oblast je z Prahy o něco dále než Srbsko, ale pokud někdo hledá relativně klidné místo s krásným okolím a výhledy tak se sem určitě stojí za to nějaké to odpoledne podívat. Skála je zde trošku lámavější než je zdrávo a tak doporučím pouze jednu cestu která je však parádní. Kromě této cesty se dá vylézt i nějaký místní prásk na Dušičkové stěně, která je odpoledne ve stínu a lze tam lézt i za letních veder.

Doporučené cesty

Plechy

- Podzimní cesta - 6- - Stěna pod křížem, pravá část

- Nádherné lezení v pevné skále s parádními odštěpy a neoklouzaným vápnem. Arco by mohlo závidět

Honza
- Cesta kamarádů z Tour Ronde - 5 Dušičková stěna
- Sen noci svatojánské - 6+ Dušičková stěna

- Parádní a rozmanitá klasika v relativně pevné skále. Výhodné lézt na dvě délky.

- Dušičková spára - 5+ Dušičková stěna

- největší klasika na Dušičkový - pevná skála, expozice, lze celkem odšlapat mimo spáru. Spodní část spáry nelze moc dojistit bez velkýho - obřího frenda. Hodí se delší lanovice na obvázání vklíněnýho kamene v horní části spáry.

- Křížová 6-

- lezecky slabší (spodek špinavej, z jeskyně nepříjemnej krok do expozice), ale krajinově velkolepá cesta, která určitě stojí za hřích. Štanduje se v jeskyni pod křížem, seshora pak krásnej výhled na klášter.
