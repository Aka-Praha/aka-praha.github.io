---
categories: [content, article, areas]
permalink: /clanky/oblasti/kochel/
title: "Kochel"
date_created: 2011-08-09
author: "Jan Škarohlíd"
---

Při prvním otevření průvodce na **Kochel** (mimochodem velmi pěkně udělaného) mě napadlo jediný: „Co tam budeme doprdele dělat?“ Ale jelikož mi bylo líto proinvestovanejch dvaceti euráčů, začal jsem vypisovat lehký sektory. Pokud píšete do deníčku číslo 8+ často, tak tu na Vás čeká super lezba v sektorech jako Afrika Wand... Pro sedmičkáře tu je výběr trochu komplikovanější.

Lehký, perfektně zajištěný cesty jsou na Betongwandu, sice dost volezený, ale docela pěkný. Wiesewand krajně nedoporučuju, lezení sice pěkný, ale po většinu roku lezení zakázáno, kvůli pasoucím se krávám a koním. Sedlák se sice ukázal jako rozumnej a docela v pohodě, ale až po tom co jsme během dvou minut opustili sektor... začínalo se u volání místních cajtů. Další sektory vypadaj pěkně, ale po dešti sou dlouho mokrý, kromě desítkovejch převisů... Nástupy začínaj na dvaceti minutách takže nic pro Blaboše. Vápenec je super kvalita a jíšťo bombový. Sedmičkář si přijde na své na Betongwandu, Riwersidewall a na Kiensteinu případně pak může vyzobávat lehčí cesty v Atlantiswandu a na Afrikawandu, ale počítejte se schématem: 3 cesty a 30 minut přesun. Koupání zajištěno přímo v nádhernym Kochelsee, kempíky sou dva, ani jeden neni žádná hitparáda.
