---
categories: [content, article, areas]
permalink: /clanky/oblasti/ostas/
title: "Ostaš"
date_created: 2001-12-31
author: "Pavel Plecháč"
---

Stolová hora u Police nad Metují ve východních Čechách. Je to malá oblast, kterou budují dvě kry. Na té vyšší se nachází Horní labyrint a na nižší Dolní labyrint. I když oblast je to maličká rozhodně se vyplatí navštívit, protože je velice malebná a nezatížená náporem lezců. Věže jsou tvořeny pevným pískovcem a jsou z větší části nižší. Nedejte se však mýlit prvním dojmem - údolní stěny některých věží v Dolním labyrintu jsou pořádně vysoké.

Doporučené cesty

Plechy

- SV Stěna - 5+ (M. Vacek, M. Hornych, 23.6.1964) - Devětadevadesátka, Horní Labyrint

- Koutem a spárou ke kruhu. Nejtěžší je potom travers kolem kruhu, ale s jištěním u pasu je to v pohodě. Pak už se to valí po hraně a dále stěnou až nahoru bez zajištění.

- Polická - 5+ (M. Vacek, J. Vacková, 26.5.1963) - Cikánka, Horní Labyrint

- Super cesta, která začíná tím že cvakneme kruh a pak se převalíme za hranu do údolní stěny. Pokračuje se lahůdkovým sokolíkem (skoba), spárkou a stěnkou až nahoru.

- Zadem - 3 (M. Jirka, Z. Jirka, 1944) - Budík, Dolní Labyrint

- Stěnou a vhloubením až na plošinku, kde lze provázat hodinky. Šikmým komínem se pak dá vyplazit na druhou plošinu, kde je vhodné cvaknout fixní smyci, protože následuje nejtěžší místo, kterým je otevřená spára. Po jejím překonání pak už v pohodě do sedla mezi vrcholy a po hraně až nahoru. 

- Beranova - 6+ (J. Beran, M.Vacek, 26.8.1958) - Budík, Dolní Labyrint

- Parádní silová sokolíková cesta, navíc hezky odjištěná. První kruh je sice na první pohled dost vysoko jsou však pod ním tutový hodiny. Nejtěžší je to až nahoře a to travers do žlabu, ovšem opět s kruhem a fixní smycí na dosah.
