---
categories: [content, article, areas]
permalink: /clanky/oblasti/kozelka/
title: "Kozelka"
date_created: 2001-12-31
author: "Pavel Plecháč"
---

Lezecká oblast v Západních Čechách nacházející se na zalesněném kopci Kozelka v blízkosti obce Doubravice u Nečtin. Tvoří ji spousta skalních věží a stěn ze sopečného tufu, rozesetých po celém obvodu kopce, které ovšem není vždy tak snadné najít. Nejoblíbenějším sektorem jsou tvz. Stěny, kde je veliká koncentrace cest všech obtížností.. Výška stěn zde nepřesahuje 15m a fixní jištění je osazeno v dostatečné míře. Na vlastní dojištění lze použít pouze smyčky, protože sopečný tuf, i když na to na první pohled nevypadá, je poměrně křehký.

Doporučené cesty

Plechy

-  Vzdušná hrana - 7- (Z. Vaník, L. Pekárek 1965) - Stěny

- Vzdušnou exponovanou hranou přes tři kroužky na vrcholový hřebínek.

- Skalácká - 5+ (M. Švec s druhy 1965) - Stěny

- Rozmanitá pěkná cesta přes tři kruhy.

- Odvedenecká - 7+ (Z. Vaník, L. Pekárek 1965) - Stěny

- Koutovou spárou k prvnímu kruhu, pak přes nejtěžší místo ke druhému a stěnově až nahoru.

- Cesta pro Méďu Béďu – direkt - 8-/8 (J. Benetka, L. Zalabák 1976) - Stěny

- Jemňoučké stěnové lezení s nejtěžším místem nad druhým kruhem. Lze tam však uhnout doprava do lehčího terénu.

- Jiříkův dech - 7- (A. Brychta, J. Žižka 1979) - Stěny

- Poměrně morálově k prvnímu kruhu a pak doleva přes velký odštep a stěnu nahoru. Hezká exponovaná cesta.

- Lahůdková - 7+ (J. Moulis, J. Zalabák 1969) - Stěny

- Super lahůdkovou trhlinkou ke kruhu a výše stěnou.

- Veselá - 5+ (M. Švec, M. Bečvářová, P. Tomášek 1965) - Kobyla

- Po velkých stupech a chytech až ke druhému kruhu. Pak zleva o něco obtížněji na vrchol. Hezká cesta na rozlezení.

- Mazlivá - 7- (M. Brož, P. Linert 1966) - Vysoká

- Hezká stěnová cesta ve které se najde i malý převis a spára.

- Er Pé - 7+ - Vysoká

- O něco těžší než předchozí cesta. Pozor na to že k prvnímu je to o něco dále, přičemž nejtěžší je to právě kolem prvního.
