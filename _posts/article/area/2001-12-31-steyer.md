---
categories: [content, article, area]
permalink: /clanky/oblasti/steyer/
title: "Steyer"
date_created: 2001-12-31
author: "Pavel Plecháč"
---

V okolí tohoto rakouského městečka se nachází hnedle několik oblastí z kterých jsem vybral Nixloch, Sauzahn a Kreuzmayer. Všechny cesty jsou perfektně odjištěny, tak jak je v Rakousku zvykem.

Doporučené cesty

Plechy

- Hasi Staudn - 5+ - Nixloch, Sektor Schwanensee

- Pěkné lehké dvoudélkové lezení. Těžší je pouze nástup první délky, pak je to čím dál tím lehčí. Nádherná expozice.

- Die Platte - 6+ - Nixloch, Sektor Schwanensee

- Nástup je zde opravdu těžký, řekl bych tak za sedm, zbytek je potom již nádherné lezení po velkých chytech.

- Avantgarde - 7+ - Nixloch, Sektor Schwanensee

- První délka je společná s cestou Die Platte. Horní část je přes malý převis, skoro bez chytů.

- Jolly Joker - 6 - Nixloch, Sektor Jolly Joker

- Dvoudélková cesta. První délka je lehce převislá šikmá spára se super lezením po dobrých chytech. Druhá délka je nejdříve lehká spára, pak následuje klíčový úsek s překonáním vklíněného balvanu a potom již dolez po exponovaném pilířku.

- Piranhas - 6+ - Nixloch, Sektor Piranhas

- První délka začíná rozlámanou skálou, následuje převísek a potom již dolez v pevné skále na štand. Dolez ke štandu však není zadarmo. Druhá délka je převislá spára, lze ji však dobře odšlapovat a chyty jsou také dobré. Klíčový je přelez převisu na konci spáry.

- Genus - 5 - Sauzahn, sektor Normalanstieg

- Parádní lezení po dobrých chytech. Klíčový je přelez převisu u nástupu, pak již pohoda.

- Crash - 7+ - Sauzahn, sektor Ciao Baby

- Nástup je snadný, lezení začíná až v závěrečné převislé stěnce, kde to ovšem stojí za to, chce to objevit ty správné chyty.

- X – Large - 7- - Sauzahn, sektor Fahrt ins Blaue

- Nádherné lezení po super ostrých chytech a dírách, prostě chrochtačka.

- Ikarus - 6 - Sauzahn, sektor Springinkerl

- Na šestku dost těžká cesta, jsou tam dva převisy po madlech ale dost silový.

- Ticket to Paradise - 7/7+ - Sauzahn, sektor Springinkerl

- Krátká cesta, klíčový usek je převislá stěnka, kde je to nutno vymyslet.

- Nix fur Gschmacherl - 7 - Sauzahn, sektor Superfinish

- Nástup je převislá spára, pak již parádní stěnové lezení po madlech v kolmé skále.

- Lentissima - 7+ - Sauzahn, sektor Superfinish

- Nástup je převislé bříško po madlech s dlouhými přešahy, dolez je potom kolmá stěna s hezkým technickým lezením.

Kreuzmayer je tvořen třemi věžemi nad sebou, které lze přelézt v jednom zátahu na sebe navazujícími následujícími cestami:

- Hand in Hand - 6+ - Kreuzmayer, 1. věž

- Nádherné plotnové lezení v neoklouzané skále.

- Calimero - 6- - Kreuzmayer, 2. věž

- Šikmá spárka s traverzem pod převisem, velice hezké.

- Frage der Zeit - 6- - Kreuzmayer, 3. věž, 1. délka

- Hezké lezení šikmou pokloněnou spárkou.

- The Touch - 7 - Kreuzmayer 3. věž, 2. délka

- Lezení v plotnách, spáře a převisu s velkou expozicí a ne úplně zadarmo. Super cesta.
