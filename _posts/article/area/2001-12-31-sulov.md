---
categories: [content, article, area]
permalink: /clanky/oblasti/sulov/
title: "Sulov"
date_created: 2001-12-31
author: "Pavel Plecháč"
---

Jedna z nejhezčích slovenských lezeckých oblastí. Skal a věží je zde obrovské množství a v současné době se leze pouze na jejich části. Jsou tvořeny súlovským slepencem, který na první pohled vypadá že se musí okamžitě rozsypat, po přelezení několika cest si na něj zvyknete a určitě si ho oblíbíte. Pravdou však je že na některých cestách si připadáte jako na pískovišti. Oblast je perfektně odjištěna lepenými nýty, které jsou citlivě umístěny podle obtížných pasáží jednotlivých cest, nikdy však dále jak 3m. Stejně kvalitní jištění je jak na cestách lehkých tak i těžkých. Každým rokem zde navíc přibývá velké množství cest a proto cesta sem se určitě vyplatí.

Doporučené cesty

Plechy

- Drevený terminátor - 4 - Vyhliadka, Hrad

- Kraťoučká jednokroková cesta vhodná pro seznámení se s místní skálou.

- Hurá systém - 5 - Vyhliadka, Hrad

- Hezké lezení po super chytech.

- Niagara - 6- - Obelisk, Hrad

- Kratší, ale hezká cesta.

- Tahiti - 6+ - Obelisk, Hrad

- Dlouhá vyrovnaná cesta po dobrých chytech bez těžšího místa. Velice hezká, podle mého názoru je nadhodnocena a proto si ji dejte i když se vás číslo obtížnosti snaží odradit.

- Bermudy - 7 - Obelisk, Hrad

- Začíná převisem po jehož přelezení následuje moc hezké exponované stěnové lezení.

- Oddysea - 7 - VPN, Hrad

- Super cesta po hraně, která až na trochu větší drobivost slepence nemá chybu.

- Matrix - 8 - VPN, Hrad

- Stěnou po valounech přímo nahoru. Holt Matrix, je to v hlavě…

- Adela eště nevečarala - 7- - Trojzubec, Hrad

- Mírně převislá cesta s nádherným lezením po dobrých chytech.

- Everest - 7- - Brada, Brada

- Jedna z nejhezčích cest v oblasti. Nádherná expozice a ještě lepší lezení. Cesta je myšlena jako dvoudélková, ale lze ji natáhnout jenom na jednu délku. Z vrcholu Brady je nejhezčí rozhled na celé Súlovské vrchy.

- Váhy - 7 - Hniezdo, Brada

- Poměrně těžký je nástup, po jeho překonání to už valíte přes převis a stěnku až nahoru.

- Pogoda - 6+ - Zúbok, Brada

- Jak říká název cesty je to pohoda, teda až na jedno místo, kvůli kterému je to za 6+.

- Zlaté hviezdy - 6+ - Malý Roháč, Brada

- Pohodové lezení odspoda až nahoru. Z vrcholu je hezký výhled na Bradu a cestu Everest.
