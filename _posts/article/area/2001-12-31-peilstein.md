---
categories: [content, article, areas]
permalink: /clanky/oblasti/peilstein/
title: "Peilstein"
date_created: 2001-12-31
author: "Pavel Plecháč"
---

Velice známá rakouská oblast nedaleko Vídně. Je to takové větší Srbsko a to včetně jiho až jihozápadní orientace většiny stěn.  Cesty jsou zhusta osazeny borháky,  často jsou vícedélkové a poměrné těžké. Populární cesty jsou navíc hodně oklouzané. Klasifikace zde nepatří mezi nejměkčí a místní sedmička je už poměrně těžký prásk. Leze se tu nejčastěji po dírkách takže je to občas o prsty. Nutno podoktnout, že neopatrní lezci nad vámi velice často shazují kameny všech velikosti a přilba je proto nutností.

Doporučené cesty

Plechy

- Kurze Stürze zählen nicht - 6+ - Sektor Vegetarierwand/Stösserwand
- Irren is menschlich - 7 - Sektor Vegetarierwand/Stösserwand

- První cesta vede od spodu až po pařez a klíčové je zde přelezení úseku pod prvním převískem a to takřka bez chytů. Vlastní převísek a dolez k pařezu je v pohodě. Druhá cesta vede od pařezu až nahoru a nejtěžší je začátek přes první tři nýty kde je to poměrně nářez. Následuje pohodová část korunovaná na pohled drsnou závěrečná stěnkou, která je však lehčí než vypadá.

- Fickert riß - 6 - Sektor Fickertwand

- Podle průvodce lehká dvoudélková šestka a celkem to i až na trošku větší oklouzanost odpovídá. První délka je místy převislý spárokomín s dosti silovým lezením. Štanduje se na plošince a zbytek se potom dolézá již stěnou jinou cestou, protože při návratu do spáry by se lano dřelo o skalní blok. Kdo chce lézt spáru celou musí zaštandovat přímo ve spáře u  nýtu. Je to místní hodně lezená a hezká klasika.

- Direkter Gargle Blaster - 6+ - Sektor Fickertwand

- Nástup je těsně vlevo od předchozí cesty. Začátek je převislý žlábek po dobrých chytech a traverz do štandu. Od něj se pokračuje stále diagonálně vlevo nahoru hezkým plotnovým lezením až na hranu kde se již pak jde ještě s jedním štandem už přímo vzhůru. Hezká cesta po poměrně dobrých chytech..

- Geiersturzflug - 7+ - Sektor Cimone

- Dvoudélková cesta. První nýt je na zdejší poměry (a nejen zdejší) dosti vysoko. Pravdou však zůstává že ve srovnání s dalšími úseky je dolez k nýtu snadný. Klíčové místo je nad druhým nýtem a spočívá v přelezení boule za bočák s ničím pro nohy. Následují těžké kroky po pilířku, dolez pod převis a přímo, dosti silově přes převis na štand. Druhá délka je o hodně lehčí, ale zadarmo také nepustí. Dolez na vrchol věže vede už snadným terénem. Hezká technická cesta.

- Kasparek riß - 6- - Sektor Zinnenwand

- Jedna z nejklasikovatějších místních klasik. Super lezení spárokomínem po dobrých chytech. Nechce to vyměknout a zaštandovat u prvního kruhu, ale pokračovat dále až na kazatelnu. Z kazatelny potom již lehce a krátce až na vrchol. Nádherná cesta, prostě chrochtačka.
