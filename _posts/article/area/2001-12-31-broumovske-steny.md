---
categories: [content, article, area]
permalink: /clanky/oblasti/broumovske-steny/
title: "Broumovské stěny"
date_created: 2001-12-31
author: "Pavel Plecháč"
---

Velice rozsáhlá oblast Polické vrchoviny nedaleko Broumova a Police nad Metují. Věže jsou rozesety po celém hřbetu o celkové délce 12km, přičemž někde tvoří skalní města s neuvěřitelnou hustotou, jinde pravý opak. Pevný písek, většinou nižší věže, nádherná příroda, divoký les a  klid tak to jsou Broumovské stěny.

Doporučené cesty

Plechy

- Kaskáda - 4 (V) (K. Triemer, H. Foster, P. Hofmann, 28.5.1939) - Zaječí, Zaječí rokle – Slavenské skály

- Až pod převis naprosto v pohodě a dokonce i s kruhem. Pod převisem jdou založit smyčky a pak už je jen potřeba nějak šáhnout nad převis, kde je madlo. Dolez je bez problémů.

- Kyzová - 3 (IV) (V. Krb, P. Holý, 16.6.1965) - Orlíček, Zaječí rokle – Slavenské skály

- Naprosto super cestička po ukázkových kyzech.

- Monza - 5 (VI), RP 7-( VIIIa) (A. Obršál, J. Houser, M. Špreňar, V. Sedmík, 21.5.1986) - Větrná, Zaječí rokle – Slavenské skály

- Silovými sokolíky až ke kruhu, který je sice dosti vysoko, ale po cestě jde založit spoustu smycí. Od kroužku pak jemně až na temeno a snadno na vrchol. Moc hezká cesta.

- Vzpomínka na milování - 5 (VI) (S. Beneš, L. Hloušek, F. Tichý, P. Frydrych, 5.7.1995) - Čertova tchýně, Za beránkem – Slavenské skály

- Kromě úvodního komína je to naprosto skvělý rajbásek, Kromě kruhu a smyce na konci komína se nic nezaloží avšak cesta je to nádherná a za vylezení určitě stojí.

- Plajznerčina stěna - 7- (VIIIa) (J. Jirásek, J. Seifert, 9.9.1973) - Trepifaixl, Třešňová rokle – Slavenské skály

- Super cesta po kyzech. Nástup vede „povinnou“ spárou až ke kruhu, následuje nejtěžší místo a pak už jen nádherné lezení po kyzech až na vrchol.

- Čáry pekelné - 7- (VIIIa) (B. Dlouhý, D. Vašata, 30.6.1993) - Belzebub, Třešňová rokle – Slavenské skály

- Nádherný rajbas po hraně Belzebuba přes čtyři kruhy, jediné to místa k zajištění. Nejtěžší místo je těsně nad prvním a pak až výlez na Belzebubí hlavu úplně nahoře.

- Stezka do pekla - 7- (VIIIa) (M. Kaněra, M. Rousek, 12.7.1991) - Belzebub, Třešňová rokle – Slavenské skály

- Nástup je opět povinným nechutným komínem až k prvnímu kruhu. Od kruhu jemný traverz doprava a nahoru ke druhému kruhu. Nádhernou stěnou po kyzech přes třetí na poličku ke čtvtému a přes hlavu Belzebuba na vrchol.

- Uvařených nezbedníků - 5 (VI) (J. Rodrová, T. Havel, 27.8.1988) - Kotlík, Třešňová rokle – Slavenské skály

- Velice zajímavá cesta na asi čtyřmetrový kotlík.

- Údolní - 6+ (VIIc) (G. Lamka, V. Hornych, 6.7.1973) - Krvavý (Franta) Čepelka, Třešňová rokle – Slavenské skály

- Tahle cesta je zajímavá tím, že úvodní dvojspára je nádherně vypolstrovaná mechem a tak je zakládání žab úplnou lahůdkou. Dvojspára končí prvním kruhem. Dále jemně po hraně, spárou a stěnou k vrcholové spáře. U ní je dobré zaštandovat v tutových smyčkách aby dojem z ní nebyl zkalen nepříjemných tahem lana. Pak už jen stačí vydrásat spářici přes druhý kruh a je posekáno.

- Sen starých pánů - 7- (VIIIa) (S. Beneš, B. Dlouhý, D. Vašata, L. Kubina, L. Hloušek, F, Tichý, J. Jindra, V. Líbal  ml., 10.6.1993) - Lucifer, Třešňová rokle – Slavenské skály

- Nejhezčí cesta v Třešňové rokli. Začíná se traverzem přes dva kruhy a překrokem přes spáru na balkón k oku (místo stromu). Doprava ke třetímu, kde začíná suprové lezení přes další tři kruhy až na vrchol.
