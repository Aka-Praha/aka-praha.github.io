---
categories: [content, article, area]
permalink: /clanky/oblasti/predhorie/
title: "Predhorie"
date_created: 2001-12-31
author: "Pavel Plecháč"
---

Nejmladší slovenská lezecká oblast, která se nachází nedaleko vesnice Predhorie. Je v podstatě rozdělena na oblasti dvě. Jedna se nachází v prudkém svahu a je relativně dostupná, druhá je pak poblíž vrcholu kopce Sokolí v nadmořské výšce asi 1000 metrů. Dostat se k ní je docela hezký výlet. V obou se leze se na perfektním neoklouzaném vápně.

Doporučené cesty

Plechy

- Narodeniny - 6 (F. Piaček 1995) - Zlatá

- Nejtěžší je zde nástup, pak již následuje pěkné pohodové lezení. První jištění je však poměrně vysoko.

- Turbulentná - 7 (I.Brzý 1997) - Zlatá

- Nástupový převis je nutno chytře vymyslet, není nad ním žádné madlo. Další těžké místo je potom někde nahoře.

- Barborkin úsmev - 7+ (F. Piaček 1995) - Zlatá

- Super cesta která začíná po odštěpech aby pak dále přešla v jemné stěnové lezení. Nejtěžší místo je v horní části, kde je nutno přelézt ukloněnou, avšak poměrně hladkou stěnku.

- Horúcí ľad - 7 (F. Kopecký 1995) - Zlatá

- Spolu s předchozí cestou patří k nejhezčím. Nejtěžším místem je šikmá spára v úvodní časti cesty.

- Skóre 2:1 - 7+/8- (D. Pauer 1995) - Zlatá

- Hezké lezení kolmou stěnou. Některé přešahy jsou však poměrně dlouhé.

- Kvaso sa vracia - 7- (J. Zigo 1995) - Zlatá

- Převisem po dobrých chytech až na lehčí terén. Horní část je nejištěna.

- Promócie - 8- (F. Kopecký 1995) - Zlatá

- Jemnou stěnkou čím dál tím tíž až pod převis, který už je o něco lehčí a nad ním už pohodička.

- Zlatá žila - 6+ (F. Piaček 1996) - Zlatá

- Hezká cesta bez větších záludností.
