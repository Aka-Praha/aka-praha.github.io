---
categories: [content, article, areas]
permalink: /clanky/oblasti/srbsko/
title: "Srbsko"
date_created: 2001-12-31
author: "Pavel Plecháč"
---

Oblast nejblíže u Prahy. Atraktivní je hlavně proto, že se tam dá zajet i během týdne po práci. Přes víkend se vyplatí jet radši jinam, na Srbsku je obvykle nacpáno. Při velkém horku zajděte raději na pivko do hotelu Berounka u mostu, protože všechny stěny jsou obráceny na jih a kombinace tepla a oklouzanosti cest je dost nanic. Při normálním počasí se však na oklouzané cesty dá zvyknout.  

Doporučené cesty

Plechy

- Erotický salón - 6+ (I. Semrád 1992) - Alkazar, levý amfiteátr, spodní etáž

- Jemňounké lezení přímo nahoru. Hlavou se přitom honí „dá nebo nedá a když jo tak jak draho?“

- Železitá - 5 (M. Sládek 1991) - Alkazar, levý amfiteátr, spodní etáž

- Nezáludné lezení, klíčové místo je nad prvním kroužkem.

- Permonická - 6+ (M.Sládek, M. Betlach 1992) - Alkazar, levý amfiteátr, spodní etáž

- Před odpadnutím velkého odštěpu byla za 5+. Nejtěžší bylo i je malé bříško úplně dole a protože odštěp už se válí na zemi u nástupu tak je to tam o něco těžší. Výše je to už pohoda za 5.

- Borůvka - 7- - Alkazar, levý amfiteátr, spodní etáž             

- Nádherná vyrovnaná cesta přes hafo borháků. Hrubá síla rukou zde nestačí, je to hlavně o nohách

- Přes Přílep - 5 (M. Sládek 1991) - Alkazar, levý amfiteátr, spodní etáž

- Zářezem nahoru, v závěru se to přitvrdí lehkým převisem s madlama jako sloní uši.

- Poločas rozpadu - 6 (M. Sládek 1991) - Alkazar, levý amfiteátr, spodní etáž

- Tyto tři cesty opravdu stojí za to a kdo je nelezl, nebyl v Alkazaru. Super stěnové lezení.

- Nukleární - 6 (M. Sládek, I. Semrád 1991) - Alkazar, levý amfiteátr, spodní etáž

- Tyto tři cesty opravdu stojí za to a kdo je nelezl, nebyl v Alkazaru. Super stěnové lezení.

- Rodinný výlet - 6 (M. Němec, M. Drašnar 1991) - Alkazar, levý amfiteátr, spodní etáž

- Tyto tři cesty opravdu stojí za to a kdo je nelezl, nebyl v Alkazaru. Super stěnové lezení.

- Svíčková na smetaně s brusinkami - 6+ (J. Chalupa, J. Novotný 1989) - Malý Matterhorn

- Dlouhá vyrovnaná cesta. Důležité je nevyměknout a cvaknout nýt v plotně nad policí. Jištění je řidší, ale dostačující.

- Balanc - 6/6+ (R. Hons, P. Anelt 1988) - Malý Matterhorn

- Parádní dlouhá technická cesta bez větších záludností.

- Pletanovo vzkříšení - 5+ (P. Ulrich, M. Pletánek 1986) - Malý Matterhorn

- Dlouhá cesta s velkou hustotou borháků. Vhodná pro vyzkoušení si to na prvním.
- Ondráš: Ojetá

- Ivanova cesta  - 1. délka 7+, 2. Délka 7+/8- (V. Kazimour, B. Bortel 1976, 1. RP ?) - Blážina stěna

- 1. délka je hezké plotnové lezení, 2. pak vzdušný pilíř vysoko nad vodami Berounky.

- Listopadová (1. délka) - 7- (1. RP M. Pletánek 1983) - Blážina stěna

- Klasická cesta na Blážu. Klíčové místo je na plotně pod odštěpem, kde není nic moc na ruce ani na nohy. Pak už je to lehčí, ale pořád do kopce.

- Ocel a olovo ke 2. Kruhu - 8- (1. RP P. Anelt 1989) - Blážina stěna

- Je to sice oklouzaný až hrůza, ale jinak parádní lezení. Horní břicho nad druhým kruhem je už však v jiné obtížnostní dimenzi.

- Velikonoční - 8- (1. RP T. Čada 1983?) - Blážina stěna

- Cesta jako víno, nástup, jemný převis, stěnka, silovější převis, plotna a vše pak korunuje výlez na závěrečnou polici.

- Mobilis in mobili - 7+ (1. RP F. Čepelka 1984) - Blážina stěna

- Klíčové místo je plotna nad kruhem, kde hrubá síla nic nezmůže. Pak už je to jen a jen hezký.

- Mikulášská - 7 (1. RP T.Čada 1984) - Vlastina stěna

- Hezká neoklouzaná cesta. Klíčový je výlez přes bříško asi tak v první třetině. Určitě ji stojí za to dolézt až nahoru a nekončit v polovině u dvou kruhů.

- Úmrtní list - 8- (1. RP P. Čermák, původně K. Bělina s druhy V,A1 1970) - Vlastina stěna

- Klasika od Běliny. Najde se tam spára, stěna, pilíř, traverz… Lano se ke konci už trochu víc táhne a tak se vyplatí necvakat všechno jištění. Jedna z nejhezčích cest na Srbsku.

Radek

- Na pannu - 6-  Alkazar 1. Etáž

- Neojetá a přímočará cesta po dobrých chytech

- Divoký česnek - 6+  Alkazar 1. Etáž

- Neojetá, přímočará, na Srbsko lehká 6+

- Navrtaná - 6-  Alkazar 1. Etáž 

- Velmi hezké lezení přes 2 masivní kruhy (Možná malinko morálové). Vemte si aspoň 120cm smyčku a něco na prostrčení, mezi kruhy s ní založíte tutové hodiny (díra od vrtu). Malinko nepříjemný může být dunící blok/odštěp u prvního kruhu, ale zdá se, že drží a ještě chvíli držet bude.
 

- Tatranka - 5  Alkazar 1. Etáž 

- Dole je třeba překonat pár metrů vegetace, ale stojí to zato. Leze se přes dobré chyty - velké lišty k šikmo ubíhající spáře a přes tu ke slaňáku. Ve starém průvodci je vyznačeno jištění pouze skobami. Nyní je přejištěná borháky

- Cesta zeppelínů - 7+  Pupek

- Technická lahůdka. Dovolím si říct, že snad i hezčí než Ivanova dolní, kterou jsem považoval za klenot. Malinko morálovější nástup kolmáčem, ale není to těžké.[![](/images/dscn0515.portret.webp)](https://www.akapraha.eu/image/cesta-zeppel%C3%ADn%C5%AF-0)Od 3. háku se cesta pokládá a těžkne, zato je hustěji jištěna. Leze se po lištách a občas i dírkách. Posledních 5 metrů je klíč a nejlíp jej popisuje fráze "heartbreaker at the end" (což kdysi použil Peter Croft pro popis těžkého místa na konci cesty Venturi Effect ve stěně The Hulk). Tady se leze jemnou spárkou na sokola s mizernými stupy.
