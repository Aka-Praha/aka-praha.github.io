---
categories: [content, article, areas]
permalink: /clanky/oblasti/malorka-dws/
title: "Malorka - DWS"
date_created: 2011-12-07
author: "Adam Vaňkát"
---

Konečně přišlo hnusný podzimní počasí, takže je na čase zavzpomínat na krásný letní dny strávený zábavou označovanou jako DWS (Deep water solo) . K disciplíně samotný bych řek to, že se jedná o nevážnou formu lezení na pomezí mezi boulderingem a sportovkařením. Moře je měkký a pádů není třeba se obávat. Určitě je lepší provozovat ve skupině (z důvodu větší srandy i bezpečnosti). Je třeba si vychytat mágování – někdo má uzavíratelnej mádžopytlik, další možnost je plastovej pytlik  s vykuchanym vnitřkem (mg se dycky dosype jen trocha na 1 cestu). Já sem to řešil tubou v plavkách a složitym vymačkávánim  v odpočinkovejch místech. Taky by se hodila piksla se suchym hadrem, která by se nechala u nástupu cesty – hadrem by se osušila lepička po připlavání k cestě (sestoupit jde ale většinou i suchou nohou).

A teď už hurá do oblastí – Celý JV pobřeží Mallorky je vpodstatě rájem DWS – mírně až hodně převislé útesy nad hlubokou vodou se táhnou skoro v celé jeho délce. Průvodce vyzvedává jen prozkoumané oblasti většinou s jeskyněmi.  

 

 
[![](/images/IMG_7512.portret.webp)](/images/IMG_7512.portret.webp)

1. Oblast – Porto Cristo (hned za městem)– White Noise Area – super oblast na seznámení a rozlezení – velká kolmá  stěna se spoustou děr umožňuje libovolné lezení všemi směry kolem 5- 6a. Komu nestačí může traverznout vlevo do Cova del Diablo(7a-8b). Stanovat se dá na kraji útesů, do města coby dup.
[![](/images/IMG_7664.portret.webp)](/images/IMG_7664.portret.webp)

 

 

 [
](/image/sa-nau)

[![](/images/IMG_7727.portret.webp)](/images/IMG_7727.portret.webp)

 

 

Něco pro biology – všude se vyskytuje želva suchozemská (najdete jí třeba tam, kde jste byli včera na záchodě) – s bližší druhovou identifikací se obracejte na Silvu. Sem tam nějaký hádě. A varování pro chodce s mapou – nejni to žádná prdel! Všude jsou hotelový mega komplexy, ploty v mapě nejsou - občas se dají prolézt, ale většinou to chce nekonečný obcházení. Prostě se tu počítá spíš s vlastní motorizací, nicméně integrovanej dopravní systém funguje překvapivě dobře po celym ostrově. V autobuse budete na místních linkách často sami. V Palmě doporučuju navštívit některou čínu - eat all you can. Za 8 éček si tu můžete donekonečna vybírat z něco kolem 20 výbornejch jídel a příloh – což po delším lezeckym lajdání každej ocení (Jedna se nachází nedaleko hostelu Terramar - 40e za noc pro 2) .Průvodce v klubový knihovně.

[
](/image/metrosexual-a-snatch)
