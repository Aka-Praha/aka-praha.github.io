---
categories: [content, article, area]
permalink: /clanky/oblasti/sulovske-skaly/
title: "Sulovské skály"
date_created: 2008-03-14
author: "Anonym"
---

Ahoj, tak jsem se vrátil plný nadšení a s absolutní spokojeností ze Sulovských skal. Ještě teď ve mě doznívají nádherné pocity z lezení po tom dokonalém slepencovém (vápencovo-pískovo-kamínkovém) materiálu. Tentokrát se počasí opravdu vydařilo, takže se podařilo nasbírat hezkých pár cest do mého lezeckého deníčku.

#### Tož něco o těch Sulovkách

Jak jistě každý ví, Sulovské skály najdeme kousek za hranicemi se Slovenskem, asi tak 10km od Žiliny kolem obce Suľov. Skály tvoří kolem Sulovské kotliny jakýsi oblouk. Jsou rozděleny do několika sektorů, lezení je povoleno pouze ve dvou z nich (aspoň mám ten dojem): Skály pod hradom a Javor. Tyto sektory jsou rozdělěny ještě na několik podsektorů. Zaleze si tady snad úplně každý, k mání jsou lehké cesty od 4UIAA až po supertěžké prásky za 9. Velká část cest je výborně odjištěná borháky cca po 2,5-3 metrech. Najdeme tady i vícedélkové cesty (štandy hezky ze dvou borháčků, takže paráda). Vápenecovitý slepenec je docela hodně drsný, takže lezky na něm drží jako přibyté. Je to docela chytovité, občas nějaká ta dírka na dva prsty, někdy zase kamínky vystupující z vápenné masy... liší se to sektor od sektoru, takže lezení je pokaždé trochu jiné a je si třeba zvykat. Cest je tady opravdu hodně, dokážu si představit, že bych tam lezl třeba týden v kuse a měl stále co dělat. Klasifikace mi připadá globálně docela poctivá, ale občas to o půl stupně lítá (není sedma jako sedma). Spaní v kempu za 50SK osoba + 50SK stan (v sezóně 70 + 70). Spát mimo se asi dá, ale je to NKO, takže bych to neriskoval. Hospody jsou dvě, mají výborné řezané, ale nevaří. Pivo za 18. Pitná voda ve skalách nevím, brali jsme v kempu. Průvodce k mání na úřadě na návsi, momentálně však beznadějně vyprodán, snad bude nějaký dotisk. Takže buďto sehnat šťastného majitele, nebo kouknout na net. Něco je taky v průvodci Sulovské skály II. z r.2002, se kterým se dá v pohodě vyžít.

#### Přelezy a moje doporučení

**Javor - Tabuľa - Z stena**

- Kríkový kůt 4
- Mňam - mňam 4+
- Špagety plus 6-
- Hrana platne - variant 6
- Sesta svedkov liehovovych 6+
- Koumácká 7-
- Mirove prebudenie 7-
- Celkom pekná 5
- Vajdátor 6

**Skály pod hradom - VPN - V stena**

- Scrabánia 5
- Hodvábná cesta 6 / 2L
- Venušino čaro 6- / 2L

**Skály pod hradom - Obelisk - JV stena**

- Bermudy 7 (fakt drsná, ale to asi proto, že je to ta sedma)

**Skály pod hradom - Trojzubec - JZ stena**

- Climbing for all 4
- New age 6
- Čučoriedkova žeriav 7- (taky drsná)
- Adéla ještě nevečeřela 7- (móóóc hezká cesta)

**Skály pod hradom - nalevo od VPN**

- *Nevím, jak se cesta jmenovala, ani za kolik byla, ale byla velice hezká, jedna z nejhezčích, co jsme tady lezli. Najdete ji asi 15m vlevo od Hodvábné c. - dá se poznat podle přejištěného začátku. Dole je tak za 6 až 6+ (bez žebra vpravo tak nejmíň za 7), v druhé dýlce tak za 5 až 5+. Délka cesty cca 65m.*
