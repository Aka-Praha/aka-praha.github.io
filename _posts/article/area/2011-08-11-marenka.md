---
categories: [content, article, areas]
permalink: /clanky/oblasti/marenka/
title: "Mařenka"
date_created: 2011-08-11
author: "Honza Plocek"
---

Krajinově velkolepá oblast přímo u štěchovického přehradního jezera. Je to horské lezení se vším všudy, trochu obtížné k nalezení. Oblast nabízí lezení v plotnách a koutech, většinou po lištách. Skála je místy lámavá. Vlastní dojištění je nutné. Nespoléhejte na staré skoby, ty člověk často vyndá rukou (i když správce oblasti HoSoHop dodává místy nové borháky, jiich vzdálenosti nechává v klasickém duchu oblasti). Cesty jsou většinou na 2 délky, pro urychlení slanění se hodí se dvojčata.

Flora a fauna: Skalničky, ještěrka zelená (až 25 cm), netopýři ve spárách, mlok skvrnitý.

Databáze cest je na [lezci](http://www.lezec.cz/pruvodcx.php?key=160), aktuální průvodce je na [geo.pwned.cz](http://geo.pwned.cz/).

Doporučené cesty

Honza Plocek:

- Krbůškova (V)
- Karlova (V) – spol. s Počernickou nejdelší (2 – 3 délky) a asi i nejhezčí a nejlezenější
- Počernická (V) – lze volně kombinovat s Karlovou
- Mařeny druhý dech (V+A0, RP 6+) – plotna po ostrejch, ale malejch. Možno kombinovat s lehčí Antišokovou variantou (IV+)
- Direttissima (VA0, RP 6+)
- Bledá závist (5+)
- OK (5)
- Komín (IV) – pouze v zimě, když je dostatečně nateklej led, což bývá málokdy

Plechy

- Drž se Václave - 5+ - Levá část stěny

- Po pilíři a plotnách stále nahoru. Na celou délku lana.

- Krbůškova - 5 - Levá část stěny

- Podobně jako předchozí cesta.

- Pamětní - 6 - Levá část stěny

- Po pilíři a pak mírně vlevo systémem spár. U této cesty je lepší někde uprostřed zaštandovat.

- Plotnou - 5+ - Levá část stěny

- Úvodní část je společná s předchozí cestou. Pak se odbočí doprava na závěrečnou plotnu.

- Honzíkova cesta - 7+ - Pravá část stěny

- Nástup je z velké rampy uprostřed stěny. Těžkými spárami a plotnami stále nahoru.

- Hard rock - 6+ - Pravá část stěny

- Hezké lezení spárami a plotnami mírně vpravo od předchozí cesty.

- Kormidelník - 7+ - Pravá část stěny

- Parádní lezení koutovou spárou.
