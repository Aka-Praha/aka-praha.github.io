---
categories: [content, article, areas]
permalink: /clanky/oblasti/moravske-piskovce/
title: "Moravské pískovce"
date_created: 2001-12-31
author: "Pavel Plecháč"
---

I když se jedná o pískovce je jejich charakter natolik odlišný od pískovců českých a saských že se spíše hodí k zařazení do pevných skalek. Jsou tvořeny pevným godulským pískovcem, přičemž často se zde vyskytuje i velmi pevný slepenec. Jednotlivé skály jsou rozesety po údolích a hřebenech v malebné moravské krajině a jejich výška většinou nepřesahuje 20m.

Doporučené cesty

Plechy

- Hrana Hladké - 5+ (Z. Záboj, S. Šebík 1943) - Čertovy skály

- Hezká cesta přes několik bříšek. Nejtěžší je závěrečná stěnka na vrchol Hladké.

- Jubilejní - 6+ (Původně V+, A0, Z. Čepela 1960) - Čertovy skály

- Labužnické lezení po oblinkách a římsičkách v pevném neosoleném pískovci.

- Dvoukruhovka - 6- (M. Piro, L. Jurča 1958) - Skály pod Barborkou, Hlavní kámen

- Jemné lezení přes dva kroužky. Nejtěžší místo je kolem druhého kruhu. Pak už snadno až na vrchol.

- Kruhová - 6- (M. Pelc, V. Pelc1964) - Skály pod Barborkou, Hlavní kámen

- Hezké lezení po dírách a jemných chytech.

- Superdiretissima - 7- (M. Hurtík 1981) - Valova skála

- Nejhezčí cesta na Valovu skálu středem údolní stěny. Nejtěžší jsou plotny v její horní části.

- Rohová - 5 (E. Blaštík, B. Souček 1957) - Kozel

- Začíná se převisem po madlech, dále pak přes bříško a podél koutu vzhůru.

- Peteho cesta - 6 (B. Vašina 1967) - Kozel

- Klíčový je traverz pod převisem a na závěr i jeho zdolání. Pěkná avšak trošku silová cesta.

- Brandyho převis - 5+ (J. Topolánek, J. Rostek) - Kozel

- Jako Peteho cesta, ale přes převis se jde o něco lehčeji přímo.

- Svatební - 7 (Brázda 1985) - Kozel

- Pěkné lezení mírně převislou stěnou. Klíčový je přešah z mělké jamky nad prvním jištěním.

- Mazácká - 6+/7- (M. Zapalač, F. Šnajdar 1978) - Kozel

- Super cesta přes několik převisů. Trochu síly neuškodí.

- Diretissima - 8- (RP T. Pilka, M. Ondra 1983) - Kozel

- Začíná se spárou, která je klíčovou částí cesty. Hrozivě vyhlížející převis je plný madel a jeho přelezení je lahůdkové.

- Gorilí samec - 8- (T. Žert 1997) - Kozel

- Stěnkou pod převis a přes něj po dobrých chytech nahoru. Klíčový je výlez z posledního převisu. O něco silovější než direttisima.
