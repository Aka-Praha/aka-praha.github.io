---
categories: [content, article, methodology]
permalink: /clanky/metodika/nauci-me-gen-ai-lezt/
title: "Naučí mě gen-AI lézt?"
date_created: 2024-11-18
author: "David Wagenknecht"
image: /images/inline-images/vudcak.webp
---

*Poznámka autora 1: Následující text berte se značným nadhledem. Rámec je reálný a negenerovaný AI, zbytek vás může poslat do věčných lovišť!*

Byla jedna podzimní sobota, víkend jak vyšitý k venkovním procházkám a mě po celodenním pohybu všechno bolelo. Nebyl to ovšem lezecký pohyb, nýbrž lektorování AI seminář pro učitele, s mnoha tisíci kroky v malé místnosti. Kdo by řekl, že psaní na tabuli, asistence s interaktivním programem a všechno kolem bude tak náročné?

Pojďme ale k tématu. Po tomto semináři, kde jsme účastníkům celý den radili jak vhodně používat AI v pro výuku a obecně ve školním prostředí, přišla řeč na lezení. Tak jsme si řekli, že „zneužijeme“ nástroje od OpenAI a když jsme takoví experti v promptování, mohli bychom zjistit, jestli nás naučí lézt. Možná ne prakticky, ale třeba jen základy lezecké metodiky. To přece nemůže být tak složité …

Začneme jednoduchým promptem: „Jak se váže vůdcák?“ Zde máme odpověď, nijak nezkreslenou lidmi až na formátování:
 

>
**Vůdcovský uzel**, často zvaný také **vůdcák**, je jednoduchý, ale pevný uzel používaný v horolezectví, táboření a různých outdoorových aktivitách. Slouží k připevnění lana k objektu, jako je kůl, strom nebo karabina. Tady je návod, jak ho uvázat:

### Postup:

**Připravte lano**: Vezměte lano a vytvořte kolem objektu, ke kterému se chcete přivázat, smyčku.

**První ovinutí**: Volný konec lana (pracovní konec) provlékněte kolem hlavního lana (pevný konec) tak, aby vytvořil jednoduchou smyčku.

**Druhé ovinutí**: Pokračujte a ještě jednou obtočte volný konec kolem pevného lana, čímž vytvoříte druhou smyčku.

**Zajištění**: Volný konec provlékněte pod obě smyčky a utáhněte.

**Kontrola**: Ujistěte se, že uzel drží pevně a že se neklouže. Dobře utažený vůdcák je pevný, ale dá se povolit i pod zátěží.

### Tipy:

Pokud vážete uzel na kluzkém laně, můžete udělat dvojitý vůdcák (tzv. dvojitý rybářský uzel), což znamená, že volný konec ještě jednou obtočíte, než ho protáhnete.

Procvičte si vázání uzlu několikrát, aby vám šlo rychle a snadno.

*Poznámka autora 2: Celý den jsme diskutovali, kdy gen-AI nahradí která povolání. Bude to u učitelů ještě trvat? Nebo metodici lezení budou nahrazeni mezi prvními?*

Skvělá odpověď, ne? Pro mě tedy ne. Ne že bych nevěděl, jak se vůdcák váže, ale nic si pod popiskem výše nepředstavím. Naštěstí nám *chytrá inteligence *sama nabídla i možnost:

>
Chcete k tomu přiložit nákres nebo video?

Vzpomněl jsem si tedy na rady, které jsem před pár hodinami udílel učitelům a rovnou použil tu, že mám používat podněty. Následovalo tedy: „Nakresli“ [enter].

>
Zde je nákres ukazující postup vázání vůdcovského uzlu krok za krokem. Doufám, že vám pomůže! Pokud budete potřebovat další informace, dejte vědět.

Obrázek předčil má veškerá očekávání, jen se podívejte …
![Vůdcák generovaný AI](/images/inline-images/vudcak.webp)
Přiznám se, že sám nevím, jak podle tohoto mám vůdcák uvázat. Jsem zmatený …

*Poznámka autora 3: Původně jsem měl ambice řešit složitější témata a čekal jsem, že vůdcákem bude problém jen kvůli hovorovému názvu. Ten sice nevadil, ale v další lezecké konverzaci pokračovat se strojem nebudu.*

… lézt s AI raději nebudu, na to mám parťáky z AKA!

*Poznámka autora 4: Preferoval bych, když by instruktoři lezení ještě chvíli byli výhradně lidé.*

*Poznámka autora 5: V aktivitách pro nováčky máme program snad trochu lepší :-).*

*Poznámka autora 6: Samozřejmě by se dal s AI lepší výsledek, ale to by nebylo tak zajímavé pro článek. Na druhou stranu, odpovědi včetně obrázku nejsou nijak dokreslené a demonstrují stav současných modelů (ChatGPT 4o ve verzi 16.11.2024).*
