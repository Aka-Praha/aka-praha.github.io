---
categories: [content, article, methodology]
permalink: /clanky/metodika/prehled-metodicke-literatury-pro-horoskolaky/
title: "Přehled metodické literatury pro horoškoláky"
date_created: 2007-02-18
author: "Jan Kulveit"
---

Doporučeno: **Schubert,P. - Bezpečnost a riziko na skále sněhu a ledu I a II**Dvě knihy známého německého metodika shrnují téměž všechno co se Vám může v horách přihodit, formou rozboru již udátých nehod. Kniha dobrá leč poněkud drsná. Doporučujeme přečíst až po absolvování horoškoly.

Doporučeno: **Procházka,V.-kol. - Horolezectví**Historicky nejlepší učebnice. Pokud se Vám jí podaří sehnat, tak doporučujeme, postupně narůstajícím problémem je poměrně starší datum vydání.Pozn. - k okopírování pro osobní potřebu je ochotný půjčit Kulička (v PDF)

Doporučeno: **Šajnoha,M.-kol. - Horolezectvo**Jedná se o "učebnici pro školenie cvičiteľov". Tudíž neočekávejte žádné základy, spíše naopak. Vřele doporučujeme k samostudiu k rozšíření obzorů.

Doporučeno: **Mountaineering: Freedom Of Hills**, Editor: Don Graydon.Rozhodně nejlepší kniha o metodice, kterou jsem kdy viděl. Obsahuje vše potřebné co je nutné znát z metodiky na skalách a v horách.Knížku je ochotný půjčit Kulička, Robert

Doporučeno: **Medicine for mountaineering & Other Wilderness activities**,Edited by: James A. Wilkerson, Ernest E. Moore, and Ken Zafren.Velmi dobrá kniha o medicíně pokrývající vše od akutní pomoci po expediční medicínu.Knížku je ochotný půjčit Robert
 
Doporučeno: ** Horolezecká abeceda T. Frank, T.Kublák**Nejlepší současná česká učebnice, rozsahem a šíří témat ovšem dost přesahující "základní seznámení" - vhodné k samostudiu.  **
****
****Crasey,M. - Horolezectví**Nová kniha plná barevných obrázků. Ovšem jako učebnici ji doporučit nemůžeme. (nedostatečný obsah, nepřesnoti atd...)

**Růžička,J.-Šilhan,F. - Jištění je jistota**Doporučujeme přečíst, najdete zde spoustu zajímavých postřehů a rad. Nicméně jako samostaná učebnice Vám asi stačit nebude.

**Boštíková-Vomáčková,S. - Lezení na umělých stěnách**Dobrá knížka pokud se hodláte věnovat pouze lezení na umělých stěnách.

**Glowacz,S.-Pohl,W - Volné lezení**Poměrně dobře zpracovaná knížka, ovšem pouze jako úvodní čtení pro sportovní lezce. Materiál zpracován nedostatečně a v metodice se nacházi několik závažných chyb.
