---
categories: [content, article, methodology]
permalink: /clanky/metodika/vareni-v-horach/
title: "Vaření v horách"
date_created: 2006-11-06
author: "Jan Kulveit"
---

### na čem vařit?

Z nějakého důvodu si mnoho lidí **mylně** myslí, že do pořádných hor **jedině benzínový vařič**.

- Plyn údajně od nějaké nadmořské výšky nefunguje. Není to pravda :-) Je prakticky ověřeno, že na plynu se dá vařit 2km nad mořem, 3km, 4km, 5km, ... letos to Klára ověřila ve výšce přes 7km.

- Dále se údajně v exotických zemích nedají koupit kartuše (teroristickým slangem nesprávně nazývané bomby). Ani to není pravda, v zemích, kde jsou vysoké hory, se obvykle dají sehnat horolezecké krámy, včetně náhradních kartuší jak se závitem, tak s bajonetem. Kartuše kompatibilní s vařičem VAR2 se dají koupit např. i v Kyrgyzstánu. Naopak... do benzíňáku se sice dá nalít cokoli, ale ve vysoké nadmořské výšce může být problém nekvalitní palivo zapálit.

Proč teda v každé outdoorové prodejně nutí lidem benzíňáky? Protože jinak by si něco, co je smradlavé, poruchové, trojnásobně drahé a většina lidí to nepotřebuje málokdo koupil...

Benzíňák je vhodný

- na dlouhé putování někde, kde je benzín výrazně snazší doplňovat než plyn. Například - dvouměsíční trek v Africe
- pro polárníky
