---
categories: [content, event]
permalink: /akce/hornopozarsky-svatecni-bouldering-deti-s-sebou/
title: "Hornopožárský sváteční bouldering (děti s sebou)"
author: "Tomáš Janků"
---

Státní svátek (a vzpomínku na knížete Václava) je vhodné si užít, a jelikož to padlo na prostředek týdne, Osky navrhl boulderovací výlet do známé blízkopražské oblasti Hornopožárského lesa (kdo si vzpomene na [článek AKA boulderisty a kulturního referenta Jéni](https://www.akapraha.eu/content/odpoledne-osm%C4%9Bl%C3%A9ho-horolezce-aneb-jak-p%C3%ADska%C5%99-k-prvobouldru-p%C5%99i%C5%A1el), který zde získal nejeden hodnotný zápich, jistě bude nadšen a bude se mu chtít alespoň vyrovnat).

Osky se pokusí získat jako průvodce kamaráda Tomáše, který na danou oblast udržuje průvodce a zná tam kdejaký kámen (http://www.horno.cz/), takže nejspíše přijdeme o tradiční bloudění po lese a půjdeme rovnou na věc.

Navečer se Osky nabídl se svou zahradou, kde bychom něco pogrilovali a snad i popili. V případě deště je možné jít se podívat do Štoly Halíře (http://muzeumjilove.cz/stoly/stola-halire/).

Doprava autem, busem z Budějovické nebo vlakem do Jílového u Prahy, kde se asi sejdeme. Čas a místo v diskusi níže (až bude jasno).

Takže s sebou:

- dobrou náladu a sportovního ducha
- bouldermatku/karimatku, lezečky, mágo a kartáček (pro nás másla)
- špekáčky, buřtíky a jiné opékací věci

**Kdo se zúčastní:** Zip (+ bouldermatka Dominator), Osky (s dětmi)
