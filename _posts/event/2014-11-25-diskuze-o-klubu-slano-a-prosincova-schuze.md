---
categories: [content, event]
permalink: /akce/diskuze-o-klubu-slano-a-prosincova-schuze/
title: "Diskuze o klubu, sláňo a prosincová schůze"
author: "Oskar Lažanský"
---

Na slanění jsem chtěl udělat diskuzi o tom, jak dál směrovat náš klub. Můžete klidně začít beze mne a pak bychom navázali na další schůzi, kam snad teda už dorazím.   Jde mi o to (na popud Kláry, to musím přiznat, díky za to), abychom si po čase kolektivně řekli co bychom rádi v klubu dělali jinak a lépe. Jsem sice nejlepší horo oddíl v ČHS, ale i tak je určitě občas možné něco poladit:-)   Náměty do diskuze do začátku jsou tyto: - chceme AKA do budoucna organizovat jinak než dosud (jak předseda, jiný tajemník, někdo další se chce aktivně zapojit, jiný systém rozhodování atd.). Předesílám, že jako tajemník můžu být dál, ale už to dělám pět let, času není moc a sice to bude příští rok asi lepší, ale nejspíše ne o moc.  - chceme dělat společné lezení na pravidelné bázi v Praze? Jestli ano, tak jak, kdo si to vezme na hrb, kdy atd. - Více společných víkendových akcí? Jaké? - atd.   Kdo chce, tak má o čem přemýšlet a na sláno co nad pivkem řešit. Jen prosím o nějaký zápis, pokud se k tomu dostanete.  Pište, diskutujte, koumejte.
