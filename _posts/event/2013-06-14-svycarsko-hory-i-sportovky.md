---
categories: [content, event]
permalink: /akce/svycarsko-hory-i-sportovky/
title: "Švýcarsko (hory i sportovky)"
author: "Radek Podškubka"
---

Ahoj,

celý červenec budu pracovat/studovat v Ženevě a proto bych rád také navštívil místní hory. Během července budu mít asi moc práce, tak budu rád, když se najde chvilka přes víkend a vyrazím na nějaké skalky poblíž. V Srpnu budu mít ale volno a proto bych toho rád využil.

V plánu by bylo **jak horolezectví, tak sportovní vícedélkové lezení**. Já jsem bohužel nikdy ve švýcarských Alpách nebyl, tak by bylo super, kdyby někdo zkušenější doporučil nějaké pěkné horské projekty (orientačně obtížnost III) dle vlastních zkušeností. Zdaleka bych se neomezoval jen na 4000, ale alespoň jednu bych chtěl vyzkoušet. V alpském horolezectví vážně nemám rozhled a ze zdrojů na internetu zatím moc moudrý nejsem, takže budu rád za každou radu nebo nápad.

Druhá část akce by se mohla zaměřit spíš na sportovnější vícedélky. Tím jsem se poslední dobou trošku zabýval a něco málo jsem zjistil. Nějaké info se dá vyčíst z webu [http://www.scalamalade-areas.com/en/](http://www.scalamalade-areas.com/en/) Když si člověk projde vícedélkové oblasti právě na tomto webu, dozví se, že se tam dají najít **i lehčí obtížnosti (méně než 6a), které jsou**** poměrně dobře odjištěné.** Momentálně mám vypujčeného průvodce **Selected Plaisir Climbs of Schwitzeland** z knihovny ČHS. Je to velmi pěkná kniha a již po zběžném prolistování je vidět, že na výše uvedeném webu není zdaleka všechno, co bychom mohli vyzkoušet. Přímo ve Švýcarsku bych potom toho průvodce koupil.

Zatím mám jeden tip od Pavla na oblast **Bergell (prý nejhezčí alpská žula).** V průvodci mi padly do oka ze zdejších cest například Guronsan 5c+, Schildkrote 5c+, malinko lehčí Bugelesein 5a, případně těžší Via Felici 6a, po jejímž vylezení na vás čeká vrcholová lahůdka, jehla Fiamma za 5c+.

Jinak mně se nejvíce pozdává oblast **Ostliches Berner Oberland uprostřed Švýcarska.** Jednak se zdá že je zde největší koncentrace lehčích hezkých cest (alespoň podle průvodce) a potom jsou jednotlivé oblasti hodně blízko sebe. Nejvíce se mi zalíbily oblasti **Steingletscher, Salbit a Bergsee.**

**Plány nejsou samozřejmě pevné**, vše by šlo změnit nebo doladit podle toho, jestli dodá někdo nějaké další info, případně jestli nezjistím něco víc já. Stejně tak by se dalo mírně pohnout s datem (ale bohužel jen dopředu).

Ještě k cestě tam a zpět. Jelikož už ve Švýcarsku budu, tak bych absolvoval pouze spolujízdu zpět s tím, že bych přispěl i na cestu tam. A kdyby se tahle akce líbila více lidem a chtěli přijet v autě třeba v 5ti (3 lezecké dvojice), tak bych klidně jel zpět po vlastní ose, já s tím problém nemám. :) Jen by se muselo vymyslet jak provádět přesuny, ale ve Švýcarsku funguje výborná veřejná dopravní síť, tak bych se mohl přesunout z hor na sportovky třeba vlakem...

**Kdo předběžně pojede:** Já, Milan, Pavel (jen do 6.8) 

Radek
