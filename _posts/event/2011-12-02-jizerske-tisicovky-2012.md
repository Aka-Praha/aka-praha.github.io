---
categories: [content, event]
permalink: /akce/jizerske-tisicovky-2012/
title: "Jizerské tisícovky 2012"
author: "Jan Pěkný"
---

**Termín: **20. - 22.1.2012

**Místo: **Jizerky - ubytování na stadionu v Tanvaldu

**Jedou:** Jéňa, Radka, Honza S. (+1), Buri (+2), Michal + 1

**Co to je?** [Jizerské tísícovky](http://www.tom-zalesak.estranky.cz/clanky/jizerske-tisicovky/jizerske-tisicovky-2012.html) jsou tradiční akce. Jezdí se, s nějakou tou přestávkou, od roku 1982. Bývaly roky kdy se jich účastnilo i 400 lidí, což v posledních letech rozhodně nehrozí. Ale je to pořád akce pro nadšence, co mají rádi Jizerky, běžkování, a to i mimo stopu, a něco vydrží. Spočívá to v tom, že je potřeba objet (spíš přejet) za jeden den (a noc ?) co nejvíc z tisícových vrcholů na české straně Jizerek. Pokud možno všech čtrnáct. Jezdí se tak v 3-4 člených skupinách, není to pevně určený.

K níže připojeným propozicím jenom dodávám, že kromě limitu 24 hodin nic z toho není povinný. Můžete jet odkudkoliv, kamkoliv a od letoška i kdykoliv od 21.1. Je to jenom tradiční způsob, jakým tuhle akci vždycky absolvovali lidi z klubu, a vypadá to, že i nadále budou.

A taky je z toho vidět, že to neorganizuju já, takže se nehlašte mě, ale na uvedený mail. Ale ptát se mně klidně můžete. A asi by bylo dobrý, kdybyste sem napsali, kdo pojede, aby se daly spunktovat nějaký týmy.

**Propozice:**

Pozvánka na tradiční akci

Jizerské tisícovky

Termín konání:20.1.-22.1.2012

Ubytování jako obvykle: ubytovna ve sportovní hale na sídlišti Výšina  v Tanvaldu zadní vchod   
Cena 130,-kč za noc včetně povlečení

Doporučené vybavení: kompletní běžecké, čelovka, mapa, ořezaná
tužka

Trasy volitelné v samostatných skupinkách pouze po vrcholech

V sobotu odjezd vlakem v 6.18 hod. směr Kořenov, event. jinam

Start a cíl: sportovní hala Tanvald

Trasy: 30-90km bez bloudění

Cíl akce: zase na doraz

Na účast se těší 

                                                                 J+M+K+M Bejvlovi

Účast prosím potvrďte co nejdříve kapacity pro ubytování jsou omezené.

mobil : 732754652 Jakub                          
            603947804 Martina
e-mail: [bejvl@c-box.cz](mailto:bejvl@c-box.cz)
