---
categories: [content, event]
permalink: /akce/boren-2021/
title: "Bořeň 2021"
date_begin: 2021-05-21
date_end: 2021-05-23
author: "Zuzana Babuková"
image: /images/2021-11/2021_05_23-AKA_Boren-DW-005.webp
---

**Bořeň:** Tradiční akce s tradičním lezením bývá jiné roky akcí pro zaučování horoškoláků. Ty jsme letos z pochopitelných důvodů neměli, ale to nám rozhodně nezabránilo ve společném lezení na tomto majestátním místě.

Počasí opět nebylo růžové (i když červánky první večer stály za to), neboť první den neskutečně silně foukalo a druhý den přišly na scénu přeháňky. První významnější přeháňka se sice nakonec objevila až odpoledne, takže se dalo stihnout něco vylézt, ale některé vystrašilo už pár kapek kolem jedenácté hodiny a i ti, kteří se vydali vstříc živlům, neměli po předchozích bojích s větrem velkou chuť bojovat ještě s deštěm.

Ale i tak jsme byli rádi, že jsme byli konečně v hojném počtu spolu a užili jsme si zase trochu té socializace!
