---
categories: [content, event]
permalink: /akce/jarnaky-vosecka-bouda/
title: "Jarňáky - Vosecká bouda "
date_begin: 2019-02-09
date_end: 2019-02-16
author: "Honza Plocek"
image: /images/2019-12/voseckabuda.webp
---

Zdar vespolek,

v termínu 9.2. – 16.2. pořádám expedici na Voseckou boudu v Krkonoších. Zatím potvrdili účast ještě Lažanskejch, Halašáci a Tomáš Jindřich + Eliška. Typickým účastníkem expedice bude rodina s dětma.

Aktivity, které se nabízejí:          běžky, sjezdovky v Polsku, skotské lezení ve Sněžnejch jamách, ledy v Labským dole, mrcasení se kolem chalupy, skialpy ve Sněžnejch + Kotelních jamách, v Labském dole a na Vysokém kole.

Cena:

\t- 419 Kč/noc dospělák a velký dítě se snídaní,
\t- 369 Kč/noc dítě 2 – 12 se snídaní,
\t- 0 Kč/noc děti mladší než 2 roky,
\t- Pro členy KČT sleva 50 Kč/(člověka x noc) – na tejdenní pobyt se asi vyplatí zřídit (rodinný) členství.

Kuchyňka tam není, hospoda jo.

Doprava tam z Harrachova:

\t- 8 km na běžkách
\t- Nebo skútr se sáněma za 750 Kč (dva lidi na skútr + asi je ochotnej vzít lidi i na sáně, resp. táhnout zapřažence na lyžích)
\t- Nebo skútr vyveze bágly a lidi tam vyjedou lanovkou ze Sklarský Poreby, která končí kousek nad Voseckou.

Zájemci pište se sem (nerodinkáře prosím o přednostní obsazování dvanáctilůžkového lágru).

[https://doodle.com/poll/527cksxbx4hbz77c](https://doodle.com/poll/527cksxbx4hbz77c)

Pište se ev. i na kratší dobu, ale pokud by se zájem přiblížil kapacitě chalupy (o čemž pochybuju), pak by na postelích měli přednost celotýdenní účastníci a víkenďáci by si museli vzít spacák a chrápat ve 12lůžáku na zemi apod.

Hoře zdar

Honza Plocek
