---
categories: [content, event]
permalink: /akce/horolezecka-chata-sedmihorky-2021/
title: "Horolezecká chata Sedmihorky 2021"
date_begin: 2021-05-07
date_end: 2021-05-09
author: "Zuzana Kluková"
image: /images/2021-11/2021-05-08_suche-skaly_001.jpg
---

Po velmi dlouhé odmlce od všech větších a v těch nejkritičtějších dobách i menších akcích konečně svitla naděje setkat se o víkendu u našeho oblíbeného sportu. Greefovi se podařilo zamluvit velmi vytíženou [lezeckou chatu v Sedmihorách](http://www.hruboskalsko.cz/tj-cesky-raj/horolezecka-chata-turnovska) a pak už nic nebránilo tomu, aby se mohla akce uskutečnit.

Těšili jsme se tedy na lezení na Hrubici a případně i Prachovkách, když bychom chtěli na druhý den změnu, ale počasí lezení na takto měkkém písku nepřálo. Naštěstí mezi námi bylo dostatek vlastníků motorizovaných koní a přejet na Sušky nebyl vůbec problém. Ti bez tištěných průvodců dali za vděk aplikaci [OpenTopo](https://opentopo.app/) a mohlo se vesele lézt. To, že se nakonec lezlo na Suškách, mělo vlastně i svoje výhody, neboť i nepraví (čili leví?) pískaři zde byli ochotni zkusit něco výtáhnout. Tak se třeba stalo, že Pepa Hak tahal cesty Standovi.

Aby byl víkend dokonalý, tak nechyběly ani klasické táborákování s hraním na kytaru, ranní acro-jóga s hlavními cvičenkyněmi Veverčou a Alex a preludování na klavír Verči Sovové.
