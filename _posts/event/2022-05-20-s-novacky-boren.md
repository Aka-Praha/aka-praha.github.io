---
categories: [content, event]
permalink: /akce/s-novacky-boren/
title: "S nováčky - Bořeň"
date_begin: 2022-05-20
date_end: 2022-05-22
author: "Zuzana Kluková"
image: /images/2022-05/2019_05_25-AKA-Boren-DW-015.jpg
---

O víkendu **20. - 22. 5.** nás čeká tradiční lezení na Bořni spojené se zaškolováním letošních horoškoláků v lezení po vlastním.

**Příjezd: **v pátek libovolně večer, případně v sobotu ráno na [louku](https://mapy.cz/s/gojutogofu) pod Bořní (pozor, je to polňačka trochu offroadového stylu). Cesta je projetá a koleje jsou viditelné; kousek pod vysílačem je potřeba otevřít si plot pro dobytek

**Program:** v pátek a v sobotu večer táborákování, v sobotu i v neděli lezení (samozřejmě bude-li nám nebe milostivo)

**Spaní:** na zmíněné louce dle libosti ve stanu, pod širákem nebo v autě, někteří rozvěšují hamaky po lese

**Jídlo:** vlastní, na večery se hodí táborákové věci

**Pití: **na místě není pitná voda! (vezměte s sebou),** **snad i letos bude sud piva (vezměte si krýgl)

**Lezecké vybavení do dvojic navíc oproti [Srbsku](http://www.aka-praha.eu/node/4081):** materiál na vlastní jištění (např. vklíněnce, friendy, smyce, hexy, abalaky), materiál na prodloužení (aby lano nevedlo klikatě a aby se snížila šance na vyzvonění založeného jištění), šťáradlo (to si klidně sežeňte každý) 

**Co dále s sebou:** krýgl (již byl zmíněn), dřevo (máte-li možnost vzít), sekyrka a/nebo pilka, kytara nebo jiný hudební nástroj vhodný k ohni (umíte-li na to hrát)

*PS: Tento popis akce není oficiální Náčelníkovo slovo, ale takto to vždy na Bořni chodí, tak nepředpokládám, že by to letos bylo významně jinak.*
