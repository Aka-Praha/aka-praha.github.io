---
categories: [content, event]
permalink: /akce/kurz-prvni-pomoci-zdrsem/
title: "Kurz první pomoci – ZDrSEM"
author: "Daniel Sedláček"
---

Naneštěstí se nám nepodařilo sehnat dostatek lidí a uzavřený kurz by se tak z hlediska ceny naprosto nevyplatil. Proto se uzavřený kurz **NEUSKUTEČNÍ. **Případní zájemci se můžou přihlásit na veřejný kurz v termínu 13.11.-17.11.2013 (viz. [Aktuální vypsané termíny veřejných kurzů](http://prihlaska.zdrsem.cz/)). 

                                                                                                                           

Nebezpečí úrazu ve skalách nebo na horách je každému jasné. Proto jsme si nedávno já a Kvído kladli otázku, jsme-li schopni si s případným třeba i vážnějším poraněním správně a rychle poradit… Došli jsme k závěru, že by to rozhodně mohlo být lepší! Proto jsme se rozhodli, že absolvujeme kurz první pomoci rozšířený o tématiku záchrany v horském terénu.

       Volba padla na ZDrSEM (Zdravotní seminář), projekt prázdninové školy Lipnice-Outward Bound Česká republika. ZDrSEM tvoří skupina lékařů, zdravotníků, pracovníků IZS a lektorů. Takže žádná banda samouků. Ti organizují kurz [HORAL](http://www.zdrsem.cz/kurzy/horal.aspx), což je kurz s přesně takovou náplní, jakou jsme hledali. Za hlavní výhodu kurzu považuji to, že hlavní náplní kurzu je praxe a simulace reálných situací. Tím pádem se nebude jednat jen o další úmornou přednášku, po které by si člověk zkusil srdeční masáž na figuríně, a cestou domů většinu informací úspěšně zapomněl. 

       Napadlo mě, že takový kurz by nemusel zajímat jenom nás ale i ostatní z řad oddílu. Nabízí se možnost uzavřeného kurzu pro kohokoliv z klubu a další lezce a kamarády. Jako například proběhly loni letní Tatry pod taktovkou Enciánu – čistě pro náš oddíl. Proto jsem se pokusil zajistit více informací o této alternativě.

Info:

**a)   **** a) Doba trvání a náplň kurzu:**

·         Kurz trvá 4,5 dne a zahrnuje jak přednášky tak nácvik a 3 velké simulace

·         Jednalo by se o kurz „šitý na míru“, proto si lze přizpůsobit obsah tomu, co nás zajímá. Stačí se jen domluvit s šéflektorem kurzu (jak mi napsala koordinátorka Olga Prokešová). Takže ať už bychom se chtěli třeba zaměřit více na první pomoc v horách nebo techniku záchrany, problémy velehor nebo skalek, tak je to jen na nás.

·         Pro konkrétní představu, co od toho čekat je nejlepší odkázat na [ofiko stránku kurzu](http://www.zdrsem.cz/kurzy/horal.aspx) a [fotky z kurzu](http://www.zdrsem.cz/foto/2008_03_Horal/album/index.html).

**b)  ****  b) Kdy**

·         U uzavřeného kurzu si termín určíme my* (oni pak potvrdí že mají volno)

·         Podle mě by nejlepší doba byla v září nebo v říjnu (teď na jaře bude horoškola každý je natěšený na lezení venku a přes léto je každý všude možně), kdy mají naprosto volno. Takže stačí „zapíchnout prst do kalendáře“ a určit nejvhodnější termín****

**c)   ****  c) Počet účastníků a cena**

·         Maximální počet účastníků je 16 (kvůli lektorům)

·         Cena kurzu za celou skupinu se pohybuje kolem 56 000,- (v závislosti na místě konání) a zahrnuje „lektorné“ 4 lektorů (lektoři první pomoci a lektoři specializující se na záchranu v horském prostředí), veškerý zapůjčený i spotřební materiál, odměnu figurantům, dopravu na místo konání (ne nás), skripta a zdravotnické pomůcky, které nám zůstanou a přípravu kurzu na míru

·         Jídlo, ubytování a doprava na kurz je v naší vlastní režii (ubytování záleží na místě – většinou se pohybuje od 100,- do 500,- (5ti kilo je s plnou penzí) za den)

·          56 000,- se může zdát jako pálka, ale už při počtu 13 účastníků to vychází cca na 4300,- na osobu (v 16ti lidech přibližně jen 3500), to už vychází levněji než standardně pořádaný kurz, který stojí 4900 (se slevou za včasnou platbu 4400). Pokud zvážíme kvalitu kurzu, tak je jasné, že se jedná o férovou cenu

**d)  ****  d) Ostatní**

·         Odkazy:

·   Oficiální stránka            [http://www.zdrsem.cz/](http://www.zdrsem.cz/)

·   Stránka na webu PŠL       [http://www.psl.cz/index.php?menu=3](http://www.psl.cz/index.php?menu=3)

·   Fotky                      [http://www.zdrsem.cz/foto.aspx](http://www.zdrsem.cz/foto.aspx)

·   Vodácký článek o kurzu     [http://www.hydromagazin.cz/clanek/209-zdrsem/](http://www.hydromagazin.cz/clanek/209-zdrsem/)

Takže pokud vás tato akce zaujala a chcete se jí zúčastnit, tak se napište pod článek. Pak bude jasné, kolik lidí má zájem na kurz jet a jestli mám vše zařizovat dál. 

Dan

*Termín v záhlaví článku neberte v potaz – je tam jen kvůli řazení akcí na stránkách  

  

**Zájemci**:

Dan, Kvído, Silva, Katka
