---
categories: [content, event]
permalink: /akce/ostrov-2021/
title: "Ostrov 2021"
date_begin: 2021-06-18
date_end: 2021-06-20
author: "Zuzana Kluková"
image: /images/2021-11/2021_06_20-AKA-Ostrov-DW-001.jpg
---

V letošním roce nechybělo ani klasické lezení v Ostrově. Zcela výjimečně bylo na tuto událost předpovídáno slunečno s maximálně odpoledními přeháňkami v sobotu, které by ale nedělnímu lezení nemusely zabránit kvůli vysokým teplotám, a tedy i rychlému vysychání skal. No, a ono to opravdu vyšlo! … Až moc :D Slunce pražilo, bylo úmorné vedro a při lezení každý vyhlédával sektory ve stínu. Kvůli vedru byli navíc všichni na nohách (rozuměj: na lanech) už poměrně brzy a když tedy mezi čtvrtou a pátou přeháňka doopravdy přišla, tak snad nikomu ani nevadila, protože už si všichni lezení užili dost.

Večery byly protkány opékáním dobrot na ohni a muzicírováním, ke kterému se v jednom z večerů v opravdu pozdních hodinách přidali i dva cizí kluci, kteří údajně hledali, kde ještě zábava neutichla. Cipískova verze ovšem je, že k sobě hledali nějaké slečny, a tak se bál jít spát, aby se AKA slečnám něco nestalo.
