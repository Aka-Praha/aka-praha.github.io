---
categories: [content, event]
permalink: /akce/vikend-s-cekateli-ostrov-podzim-2021/
title: "Víkend s čekateli - Ostrov (podzim 2021)"
date_begin: 2021-10-08
date_end: 2021-10-10
author: "Zuzana Babuková"
image: /images/2021-11/2021_10_09-AKA-Ostrov-DW-039.webp
---

Tento víkend byl naplánovaný jako takový zvací (nebo odrazovací?) víkend pro zájemnce o členství v AKA (tzv. čekatele), kteří zatím neměli tu možnost se do AKA přidat, když už druhý rok chyběla horoškola. Cílem bylo ukázat jim, jak vypadají takové AKA akce, aby dokázali lépe zhodnotit, jestli je pro ně náš oddíl ten pravý.

Čekatelů se sešlo skutečně hodně a protože byl dostatek i nebojácných tahačů z řad [AKA členů](http://aka-praha.eu/node/4035), mohli si všichni dosyta zalézt. Lezecký vláček vznikal jen občas, například na cesty [Údolní spára](https://www.horosvaz.cz/skaly-cesta-37937/) na Orla a [Prosincové bouře](https://www.horosvaz.cz/skaly-cesta-41980/) na Slabikář.

Noční seance měly tentokrát nádech boje o místo co nejblíže k ohni, což bylo ve velkém počtu náročné. Často se sedělo ve dvou řadách, a tak se někteří snažili oheň pořádně rozfajrovat, aby se od něj všichni o kousek vzdálili a počet míst v první řadě se zvýšil. Smířlivým prvkem bojů byla naštěstí touha po seznamování se s čekateli, takže k žádné potyčce končící až moc velkým horkem nakonec nedošlo.
