---
categories: [content, event]
permalink: /akce/s-novacky-ostrov/
title: "S nováčky - Ostrov"
date_begin: 2022-06-17
date_end: 2022-06-19
author: "Zuzana Kluková"
image: /images/2022-06/2021_06_19-AKA-Ostrov-DW-017.jpg
---

O víkendu **17. - 19. 6.** se můžete těšit na pískovcové lezení v Ostrově a okolí.

**Příjezd: **v pátek libovolně večer, případně v sobotu ráno do [Autokempu pod Císařem](https://www.podcisarem.cz/cs/) (není tam signál!), důležité body na mapě [zde](https://mapy.cz/s/bacoredame).

**Program:** v pátek a v sobotu večer táborákování, v sobotu i v neděli lezení. Ale opět: vše nakonec záleží na počasí a co se lezení týče, tak tady je to s vykřičníkem - je to písek. Pokud by bylo jasné, že písek bude mokrý, přetočí se nejspíš akce na cyklistickou.

**Spaní:** v kempu ve stanu, autě nebo pod širákem. Trochu doufáme, že se do kempu vejdeme, protože celá horní etáž kempu bude uzavřená kvůli svatbě a naše oblíbené místo bylo ještě nedávno nepřístupné pro změnu kvůli stavbě, ale to už snad bude hotové. Řiďte se tedy pokyny na recepci kempu.

**Jídlo:** vlastní; součástí kempu je hospoda, takže tam se individuálně chodí; k ohni se hodí něco táborákového

**Pití: **pitná voda v kempu; bude AKA sud piva

**Lezecké vybavení do dvojic navíc oproti [Srbsku](http://www.aka-praha.eu/node/4081):** materiál na vlastní jištění pro lezení na písku (např. smyce, uzlíky, bambuláky, lepička, kevlarka, ufa), materiál na prodloužení (aby lano nevedlo klikatě a aby se snížila šance na vyzvonění založeného jištění), dřevěné šťáradlo (lze vyrobit z vařečky, štětce apod.) 

**Co dále s sebou:** plavky (přímo u kempu možnost koupání), krýgl, dřevo (máte-li možnost vzít), sekyrka a/nebo pilka, kytara nebo jiný hudební nástroj vhodný k ohni
